⁋ L amoureux transy sans espoir. 

⁋ L acteur A Insi que orose laisse la roge couche Du roy titan, et que la terre touche De son regard doulx et luciferant 

Et q̃ aux humaĩs lueur ua preparãt Lors que uenus les cueurs des aymans presse 

Et que i estoye en l amoureuse presse Feru du dart dõt fut frappe phebus En meditant aux amoureux abus Las de dormir, et de repos nocturne Uoyãt le tẽps cler doulx et taciturne 

Et prepare pour recepuoir zephire Mõ poure cueur qͥ lamẽte et souspire Me cõtraignit prẽdre sentier et uoye Uers ung chemĩ q̃ pas ie ne scauoye 

Et tellement accelleray mes pas Sans obseruer ordre, train, ne co Que me trouuay bien pres d ung uert bocaige ou me arrestay au ioly chãt ramage Des oysillõs, qͥ leur deuoir faisoyẽt de biẽ chater, et leur chãt redoubloyẽt Si biẽ apoint q̃ riẽs n y fist musique 

Et ad ce son, et chant si dulcifique En passãt oultre sãs aucũ mot sõner Ie ouy le bruit d ũg ruisseau resõner Qui fluctuoit ung cours assez rassiz Le lõg d ũg pre, au pied d ũg roc assis ou me adressay cerchãt bõne auãture 

Et la ie ouys la piteuse lecture d ũg poure amãt pale, mesgre, et trãsi Qui sembloit bien au cueur auoir soulcy qui de teste, de corps, de bras, et maĩs En dueil, et pleurs faisoit des gestes maintz Plus que ne fist dydo la forcenee Quant elle ueit par mer fuyr enee A quoy cõgneuz qͥl n estoit pas cõtent 

Et que de mal, et de dueil auoit tant Que bonnement il ne scauoit q̃ faire 

Et quãt ie ueiz son tres piteux affaire ie me mussay derriere ung aiglãtier Ou par escript mis son proces entier Sans qͥl me uist, cõbien q̃ fusse pres Cõme uerres bien au long cy apres 

⁋ L amoureux 

⁋ Las que dira le poure desole L amant transy, l amoureux affole Qui n est d aulcun nullement cõsole Las que fera:

Mais ou yra celluy qui son cueur a En une dame qui n a fait ne fera Compte de luy qui le rappaisera De sa doulceur:

Que deuiendra l aymant plain de malheur L aymant qui a perdu sens et couleur Dont l on ne fait estime ne ualeur Aulcunement Doibt il point faire de souspirs largement Doibt il point dire et crier haultemẽt Ie suis celluy qui ay trop follement amours seruy Par amour suis d une dame rauy La plus belle q̃ oncq̃s iamais ie uy A laquelle ie me suis asseruy De point en point Mais fortune qui tousiours picque et point A si tres bien ioue du contrepoint Que la dame pitie de moy n a point Ne de soulcy Troys ans y a que traicte suis ainsi 

Et que ie quiers uers la dame sãs si Le noble don d amour se mercy En forte raige Tãt est belle, tãt prudente, et tãt sage Si tres plaisant de corps et de uisage 

Et en elle i ay tant ueu daduantage 

Et tant de bien Que ses yeulx uers, et gratieux maĩ tien Ses doulx parler, regard, et entretiẽ Ont fait mon cueur estre entieremẽt 

Et n en puis plus (sien Mauldicte soit l heure que ie cõcludz de dame aimer car prĩs suis a la gluz 

Et mieulx me fust auoir este reclus Car me, ou chartreux trop entreprẽdre m a rẽdu maleureux Triste, pensif, lãguissant douloreux Fol, lunatic, estourdy, langoureux 

Et assoty Or fus ie bien mallement assorty Par fol desir, quant ie fus conuerty A dame aymer qui m en eust aduerty Plaisir m eust fait Mais q̃ dis ie, suis ie pas bien infect Bien deuoye desloyal imparfaict Ueulx ie faire d une uertus meffait Que ay ie conceu:

Si la dame doulcement m a receu En tout hõneur, dis ie qu õ m a deceu C est mal cõgneu le biẽ qu en ay perPar foulz esgars (ceu S il n y auoit q̃ les tres doulx regars 

Et beaulx semblãtz qu on a sur moy espars de nuit, de iour, ꝑ tout, en toutes pars C est trop grant chose Mais fole amour plꝰ fresle qu une rose Qui est en moy ꝑ fol cuider enclose Si ma iure q̃;

ung tel regart dispose Plus grant approche 

Et me fait dire que c est trop grãt re proche A une dame, l oeil de laq̃lle acroche Ung poure aymant, de luy tailler la Si tressoubdain      (broche Ou de le mettre de demaĩ a demaĩ Puis l ẽuoyer sauuage cõe ung daĩ Dolent, confus, et rẽply de desdain Sans esperer Or suis ie preste a my desesperer Que ne uiẽs tu mort sãs plꝰ diferer M exterminer, meurdrir, deffigurer Tout promptement ha tres cruel amoureux sentement Uoꝰ m auez mys boire abusiuemẽt Dans ung bouillon, duquel aucuSortir ne puis (nement Long temps y a que dedie me suis D amours seruir, pour y trouuer de duitz 

Et que la queste du dit dont ie pourDont mal me uient (suis Ie pars de deul, quant du temps me souuient Que i ay perdu, et q̃ aller me cõuiẽt Sans reconfort, mon cueur mort en 

Et tout confus (deuient Responce n ay, fors langage diffuz Mõdaĩs blasõs, faulx sẽblãt, et refuz 

Et qui pis est, les pleurs ꝑ moy mis Rien ne me seruent (sus Fors que douleur sur douleur coaceruent 

Et mal sur mal sãs garisõ cõseruẽt Ce sont amours, qui ces biens me re faulx dieu d amours (seruent De uous me plains et de uoz maul ditz tours De uoz facõs, et sauuages destours Qui m auez mys soubz ces cruelz aEn grant misere (tours Or uoy ie bien que aletho et megere Me courent sus, et q̃ chascũ se ingere Me faire ennuy, ce qͥl fault q̃ digere Sans mot sonner L ũg me ueult en mon fait raisõner L autre me uiẽt en amours blasõner 

Et tellement que ie suis a reffaire Amour faincte si me ueult estonner 

Et faulx semblant me uiẽt l assault donner mourir m y fault, ie ne scay plus que faire. 

⁋ L acteur.

A Pres ces lamentations 

Et ceste complainte si dure Fait de grans exclamatiõs Comme ung homme qui fort endure Puis tumbe enuers sur la uerdure Demy mort tout blesme et transy En cryant, ha dame nature Me fauldra il mourir ainsi 

⁋ Lors ie ueiz sortir d ung bocage ung cheualier beau, grant et fort 

Et bien monte a l aduantaige Sur ung destrier de bon confort Son harnoy estoit de support Sa lance de doulce maniere Son espee estoit sans effort De continuelle priere 

⁋ 

Et cõme homme plain d asseurãce Pas a pas en lesse menoit Le coursier de perseuerance Qui bien embride se tenoit De bucifal me souuenoit Le uaillant cheual d alexandre Uoire et si bien se contenoit Qu il ne faisoit bruyt ne esclandre 

⁋ 

Et petit a petit s approche 

Et parle a l amant languissant Disant, escuyer sans reproche Uenus uous soit resiouyssant Pourquoy allez uous gemissant Qui est cause de uostre plainte:

Est ce le dieu d amours puissant Declairez moy uostre complaincte. 

⁋ Qui estes uous ce fait l amant Qui me uoulez reconforter.

Ie suis dit ce gentil galant Bon espoir, sans plus en doubter Se tu me ueulx ton cas compter 

Et declairer de point en point En amours te feray monter Si hault que ne t en plaindras point 

⁋ A ces motz reprent ces espritz Le transy ioyeulx deuenu Disant, cheualier de hault pris Uous soyez le tres bien uenu Helas ie uous suis plus tenu Que a homme uiuant sur la terre Ie uous diray par le menu Qui c est qui fait a mõ cueur guerre. 

⁋ L amoureux 

⁋ Il est uray que trois ans ya La beaulte d une dame sage En amours si fort me lya Qu en elle mys tout mon courage Cuydant y trouuer auantage Par ce qu on la nommoit sans si 

Et conquester d elle sans gaige Le don d amoureuse mercy 

⁋ Ceste dame cy se tenoit En ung chasteau de belle sorte Honte la barriere en gardoit 

Et inconuenient la porte Parquoy l entree en estoit forte Mais touteffois ie la gaignay A hardiesse m en caporte Qui scet se ie m y espargnay 

⁋ Liberalite fut la cause En partie, de ceste entree Instrumens y iouoient sans pause Mesmement apres la uespree Mais a la dame si sucree De qui le don ie poursuiuois Ne fut mon emprinse monstree Ne declairee de troys moys 

⁋ Car dangier la dame gardoit 

Et faulx raport seruoient despie Enuie de pres regardoit Ialousie ie ne dormoit mye Dure responce et mocquerie Auec faulx semblant, et refuz Receuoient la seigneurie Dont ie me trouuay tout confuz 

⁋ Long temps ie fuz en ce chasteau Que de passe temps ie seroye On m appelloit, cousin le beau Par ce que du fol ie faisoye Ie iouoye, saultoye, et danssoye Sans contrefaire l amoureux Mais dieu scet quel mal ie portoye 

Et comment i estoys douloureux 

⁋ 

Et ainsi que ie poursuiuoys Ma queste en grant peine et soucy 

Et que bien fort ie m approchois Du don d amoureuse mercy Faulx raport ce pale et transsy Par le moyen de ialousie A dangier donna par ung si De moy mauluaise fantasie 

⁋ Parquoy du chasteau banny fuz Par dangier en douleur et raige 

Et m en allay comme confuz En une forest fort umbrage Ou ie me tins comme saulaage 

Et remply de sotte folie 

Et s appelloit en bon langage La forest de melencolie 

⁋ En ceste forest par rigueur Sept moys fus, et plus largement Mon logis estoit de langueur Mon lict d amoureux pensement Mon dormir estoit de torment Ie n auoys esbatz que regretz Mon disner de gemissement Estoit, et de soupirs aigretz 

⁋ Mais une bonne et noble dame Qu on appelle recongnoissance Abolit ce controuue blame 

Et me remist en mon aisance Tellement qu ẽ plusgrãt plaisance Ie fuz que ie n auoye este On dit que richesse et puissance Uient souuent apres pourete 

⁋ Au chasteau ie fuz rappelle Ou depuis ie fis bonne chiere Mon amy i estoye appelle Chascun mettoit sur moy renchere Ie regardois la dame chere Tout a loysir quant ie uoulois Mais la bonne chere m est chere Maintenant bien ie le congnois 

⁋ Une seruante il y auoit Que l on appelloit amour faincte Qui sans propos tousiours bauoit 

Et me paissoit de bourde mainte Disant, ma dame est plus atainte De uous, qu il ne uous est aduis 

Et ne fust de dangier la crainte Le don auriez a deuis 

⁋ Mais tout ce qu elle me comptoit Estoit mensonge controuuee Depuis congneuz qu elle mentoit Quant la uerite fut prouuee La chose auoit este trouuee Par faulx semblant, pour me tenir Soubz bride d amour esprouuee En me donnant le souuenir 

⁋ 

Et ce congneuz a la maniere De la dame, qui autre aymoit Parquoy m en suis tire arriere Comme cil qui luy desplaisoit Car combien qu elle me faisoit Bon recueil, et chiere iolie Touteffois congneuz que c estoit Par faulx semblant et mocquerie. 

⁋ Or uoꝰ uoyez que a ceste queste Ie y ay ia par trois ans este Tant a iour ouurier comme a feste Autant en yuer qu en este 

Et que rien n y ay conqueste Fors soulcy, dueil, mal, et tempeste 

Et suis tellement moleste Que ne scay si suis homme ou beste 

⁋ Parquoy donc se ie me complãtz Ie ne dois point auoir de blame 

Et si de la deme me plains Uenir il ne m en peult diffame Uous suppliant de corps et d ame En ce fait cy me secourir Ou bien me mettre soubz la lame Car de brief me uerres mourir 

⁋ Est ce tout:respond bon espoir N est il aultre mal que ie presse Ie te feray ta dame ueoir Qui te tient en telle destresse Mais tu auras ung peu d oppresse De mal et molestation Qui sera de tous point expresse Pour collir ton oppression 

⁋ Premierement te fault armer De pied en chief entierement Des armeures de bien amer Que tu prendras premierement L escu d amoureux hardement 

Et la lance de courtoisie Tu porteras honnestement Sans donner a nul fantasie 

⁋ Le cheual de perseuerance Le bailleray pour te porter Qui est tout barde d asseurance 

Et est seur pour te supporter S il ne ueult courir ou troter Uoicy l esperon de courage Picque le sans le dorloter Ne crains point luy faire dommage L acteur 

⁋ L amoureux s arme bien a point 

Et sur son cheual fait ung sault De son deul ne luy souuient point De ioye le cueur luy tressault Il ua, et uient, et bas, et hault Brief on ne le peult plus tenir De chose plus il ne luy chault Que de sa queste parfournir 

⁋ Or s en uont noz deux escuyers Uers le chemin d ardant desir Qui estoit si plain d aiglantiers que autre herbe on n y pouoit choisir A peine prenoient ilz loysir De dormir, ne faire repue Ilz ne prenoient a riens plaisir Fors a faire leur conuenue 

⁋ En cheuauchant sans nul respit Tout aupres du chasteau trouuerẽt Une tour qu on nommoit despit Que longuement ilz regarderent 

Et aux fenestres aduiserent Une damoyselle cousant Laquelle humblement saluerent Mais la responce fut cuysant 

⁋ Neantmoins ceste damoyselle Les deux cheuaucheurs appella 

Et chascun d eulx la celle 

Et de cheual se deualla Apres l ung et l autre accolla 

Et leur dist, sans riens me celler Dictes moy, qui est celle la Qui uous fait ainsi tost aller;



⁋ L amoureux transsy luy ua dire Nous allons droit a ce chasteau Pour deuiser, dancer, et rire En passant ce doulx tẽps nouueau Dea dist elle, mon damoyseau 

Et que ne uenez uous ceans Ce logis n est il pas plus beau Que n est le chasteau de leans 

⁋ De plusieurs choses deuiserent La damoyselle et l amoureux Mais en deuisant se tancerent Dont bon espoir fut tout honteux 

Et apres plusieurs motz doubteux Qui faisoyent assez a reprendre Soubdain s en allerent tous deux Uers le chasteau sans conge prendre 

⁋ 

Et cheuaucherent tellement Qu ilz misrent fin a leur chemin Heurter uont a l huys roidement Combien qu il fust assez matin Uers eulx s adresse ce mutin Le portier inconuenient Disant, attendez ung tatin Uous entreres tout promptement 

⁋ Luys fut aux deux errãs ouuert Qui entrerent en la grant court Puis ie uis d ung pauillon uert Sortir ung escuyer et tout gourt Qui leur dit en langaige court Qui estes uous ne uous desplaise Respondez sans faire le sourt Est il cy chose qui uous plaise;



⁋ Ad ce respondit l amoureux Nous uoulons parler a ma dame 

Et sommes des aduantureux de la court d amours sãs nul blame Dictes luy que si point elle ame On a ayme aulcunement A nous par amour sans diffame Uiengne parler seretement 

⁋ Ie suis d amours uray citoyen (Dist l escuyer) depuis long temps 

Et si me appelle bon moyen Qui les amans seruir pretendz Puis cela dit ua sans contemps Faire a la dame son message 

Et luy dist (ad ce que i entendz) Que c estoyẽt gens de hault parage 

⁋ Aux fenestres de faulx semblant Uint la dame tout ioyeuse Lors l amant deuint tout tremblant A chiere melencolieuse 

Et luy dist, dame gracieuse Ie suis celluy qui uiens icy Faire la queste perilleuse Du don d amoureuse mercy 

⁋ Uous scauez que trois ans y a Que ceste queste ie poursuys 

Et comment on m en deuoya Dont contenter ie ne me puis Or maintenant uenu ie suis Mon corps du tout habandonner Pour uous seruir et iours et nuyts S il uous plaist ce don me donner 

⁋ Lors ueiz du pauillon sortir Ung cheualier hault grant et fier Que crainte nõmoit sans mentir Qui est amant ua deffier  Mais l amant sans trop se y fier 

Et comme uaillant cheualier Le met ius du fer de sa lance 

⁋ 

Et quant crainte fut abatu La dame se prent fort a rire 

Et demande a crainte, que as tu Pourquoy est ce que tu souspire 

Et crainte luy respond, ce sire Ung si gentil coup m a donne Que ie ueulx sans plus me desdire Que tout luy soit habandonne 

⁋ Sur ces motz uient dure responce Bien en point et bien fallere Qui de iouxter fait la semonce Disant plus n y soit differe 

Et d ung propos delibere De si tres grans coups se donnerent Que tous deux du fer acere Larcon de la celle laisserent 

⁋ Soubdain remonerent toꝰ deux Tous prestz de frapper a oultrance 

Et s eslongne ung peu l amoureux Monte dessus perseuerance Puis contre son homme s aduance 

Et fait si bien eschac et mat De son escu et de sa lance Que dure responce il abat 

⁋ Dure responce fut confus Quand il se ueit ainsi par terre 

Et huche a haulte uoix reffus Le priant qu il le uiengne querre 

Et que a l amant il face guerre Aultrement il mourra de brief Reffus uient qͥ sans plus enquerre Le ueult uenger de ce meschef 

⁋ Mais auant que uenir en place Armer il se ueult de rigueur Sa lance prent de rude face 

Et son escu de cruel cueur Puis uient par horrible uigueur A l amoureux bailler l assaul On espoir qui uoit assaillir B L amoureux si treslourdement Uient soubdain en place saillir 

Et frapper reffus asprement Mais pour en parler loyaulment L harnois de rigueur fut si fort 

Et trempe de tel hayment Que rien n y feist lors son effort 

⁋ Si tres grande fut la meslee Que les combatans furent las 

Et se feust bien tost des meslee Ne feust danger plain de helas Qui a reffus donna soulas Promettant de luy secourir 

Et en cryant sainct nicolas L ung contre l autre ua courir 

⁋ De si tres grans coups ilz tuerent Auquel par tres grande fureur Soubdainemẽt fist prẽdre ung sault A cest eschac pour abreger Que les lances tous deux bryserent 

Et se uoulut reffus renger Mais le uillain cruel danger Ua contre espoir prendre la luytte 

Et feist tant sans propos changer Que a bon espoir donna la fuyte 

⁋ Reffus qui uoit l amoureux seul Le frappe de tort et trauers L amoureux qui est plain de dueil Se deffend ruant maintz reuers 

Et en se tournant a l enuers Pour a son cheual obeir Il apperceut par ces prez uers Bon espoir qu on faisoit  fouyr 

⁋ Quant l amant se uit sans espoir 

Et si fort naure par reffus Il se laisse par terre cheoir Uaincu, demy mort, et confus 

Et uoyant la dame au par sus S en aller sans confort luy faire Par luy sont cris et pleurs mys sus 

Et se ueult occire et deffaire 

⁋ 

Et en augmentant sa tristesse Cruaulte luy uient apportre Allez ailleurs sercher uostre auãture Ne querez plus en moy don ne mercy Car contre uous on est tant endurcy qu on ne qͥert, fors uostre descõfiture et puis qͥl fault en ꝑler par droicture.

Rien ne gaignez de uous amuser cy Allez ailleurs. etc.

Si uoꝰ ayme ie plꝰ q̃ aultre creature Mais uoꝰ suffise q̃ danger ce poussy A de mõ corps si grant soing et soulcy q̃ riẽ ne puis, et pui pour ce sãs murmure Ung petit lay plain de destresse Qu il ua lyre sans arrester 

Et pour mieulx l entendre et gouster Le lay l eut attrait et tout hault Que ie mys peine d escouter 

Et est tel sans aulcun deffault 

⁋ Lay ou rondeau enuoye par la dame a l amoureux uaincu. 

⁋ La dicte lecture finie Allez ailleurs. etc.

Il est tout blesme deuenu Bien sembloit douleur infinie Auoir en son cueur soubtenu De parler s est longtemps tenu En gettant de souspirs grant force Puis quant son cueur s est reuenu Ses regrets de nouuel renforce 

⁋ L amoureux 

⁋ Disant or ay ie bien perdu Le don d amoureuse mercy Par reffus qui m a mal rendu 

Et espoir qui m a laisse cy Ueu donc que traicte suis ainsi Cruellement comme on peult ueoir Qu on m appelle sans qu a ne si L amoureux transy sans espoir 

⁋ 

Et puis que ainsi m est aduenu Que les dieux m ont mis en oubly 

Et que suis pour uaincu tenu Par reffus de raige remply 

Et que mon fait est acomply Sans uictoire en amours auoir Qu on m appelle ie uous supply L amoureux transy sans espoir 

⁋ Faincte amour tu m auois receu Si bien que que i en estois ioly Mais toy faulx semblãt m as deceu De ton langaige tant poly Dangier m a si fort amoly Que l on peult dire pour tout uoir Or est de tous points aboly L amoureux transy sans espoir 

⁋ Prince pour auoir bien seruy Amours ou i ay fait mon debuoir I ay le nom d ung poure rauy L amoureux transy sans espoir 

⁋ L acteur 

⁋ 

Et quant ie ueiz son desconfort Par ce que ung peu le congnoissoye Ie luy cuiday donner confort Mais le tour pas ie n en scauoye Parquoy me remis en la uoye Ayant de son mal au cueur dueil 

Et depuis soubz une faulsoye Ie fais de l histoire recueil 

⁋ Complainte de la fem me dessus le sercueil de sõ mary a la descendue d yce luy. 

⁋ Helas fault il maĩtenãt q̃ ie uoye Le grãt malheur q̃tãt double i auoye Helas fault il maintenãt soubstenir Le mal qu auoye pressaige me uenir Las fault il ueoir la ꝑte descouuerte Qui ne sera par moy ia recouuerte Fault il ouyr nouuelle si piteuse F̾ault il porter chose si despiteuse 

⁋ Fault il q̃ i aye poͬ ioye et bõ cõfort Douleur, despit, desespoir, descõfort Fault il auoir raige desmesuree Pour constance rassise et asseuree Las fault il ueoir le corps du mary mort Sans que la femme se soubzmette a la mort Fault il q̃ uoye le uis noir comme meure De mõ amy sãs q̃ pres luy ie meure 

⁋ Mort ie targue, que ne uiens tu assaillir ;

La cõpaigne de cil qu as fait faillir:

q̃ ne uiens tu de ton dard me darder Sãs plus me faire lãguir et retarder En mourãt uifz, et si ne puis mourir 

Et n est hõme qui me sceust secourir Mourir me fault sans que plꝰ puisse uiure 

Et ne puis estre de ma uie deliure 

⁋ Ha mõ amy mõ soulas et ma ioye F̶ault il q̃ uoye i aꝑcoiue et q̃ ie oye M apeller ueufue d ũg hõme si parfait Qui ne meffist onc par dit ne ꝑ fait Le cruel mot rẽply de tout malheur Me liurera au cueur maĩte douleur Ha faulse mort pleine de toute ẽuie Pourquoy as tu celuy priue de uie Qui amoit tãt sa fẽme et ses ẽfans 

Et si n auoit ẽcor q̃ trẽte quatre ans Pourquoy as tu un si ieune hõme pris qui de sagesse auroit bruit loz et pris Pourquoy as tu l hõe si tost estaint qui ne fut onc d mauuais uice ataĩt Pourquoy as tu oste de cestuy mõde Hõme remply de si grande faconde Pourquoy m as tu tollu le miẽ amy Qui ne dist onc rude mot ne demy Pourquoy as tu prins ꝑ extraction L homme remply de consolation Pourquoy uouluz surprẽdre si sou dain L hõme de qui ne uint onc de desdain Pourquoy as tu rẽdu mort et trãssy L hõme parfait qui a uescu sans s y Si i eusse este lors que tu fis l explet pas n eust este sans ꝓces ne sãs plet I eusse appelle de toy formellement Au consistoire et diuin parlement 

Et t eusse bien en garde d attempter Car efforcee me fusse de tempter tõ faulx uouloir ꝑ herbes ou racĩes Par brauuages ou autres medecĩes 

Et ce pendant par force d oraisons Uens et uoyages et deuotes raisons Que i eusse fait au celeste auditoire I eusse obtenu bien tost inhibitoire Pour te deffendre d atẽter ne uenir Contre l appel qui t est faict contenir Mais quant as ueu mon amy loĩg de moy 

Et que i estoye de le ueoir en esmoy Sur le chemĩ en un poure pourpris Bien loing de gẽs tu l as soubdain surpris Sãs qͥl ait en iuilletz, couliz, potages Dormitoires restaurãs et lauages Que medecins aux paciẽs ordõnẽt 

Et autres choses qu ilz leur baillent et donnent 

Et le ior mesmes q̃ ie le cuidois uoit On m est uenu sa mort faire scauoir Le propre iour q̃ atendois sa uenue Las on m a dit ceste desconuenue Le propre iour que pensois le baiser Son seruiteur ne s est onc sceu taiser de me dire tout bas, ma damoiselle Las il y a trop piteuse nouuelle car nostre maistre s est ď uiure lasse 

Et par les chãps est mort et trepasse Ce qui m estoit a croire difficille Pas ne pẽsoye qu fussez si subtille De si mauluaise d auoir si tost tollu Celuy qͥ fut de tous gens biẽ uoulu Si i eusse sceu le mal auant la mort Mise me fusse biẽ tost en mõ effort Daller uers luy sans dormir nuyt ne iour Pour l amener mourir en son seiour si mourir lors il deuoit par presage 

Et s il n eust peu parfaire le uoyage Sans separer l ame d auec le corps a tout le moĩs en ses derniers recors Ie l eusse ouy, et lors par aduanture I eusse paye le tribut a nature 

Et fusse morte auec luy sans regret Car il n est deul ꝑeil au deuil segret I eusse mys fin au mal q̃ ie supporte 

Et aux dolleurs q̃ mon poure cueur porte i eusse mes yeulx fait cesser de plorer Sans recõfort de personne implorer i eusse a mõ corps du tout dõne repos I eusse aboly toꝰ mes piteux propos I eusse tenu compaignie a celluy qui m aymoit biẽ aussi faisois ie luy Ie feusse quitte des malheurs que i auray 

Et du trauail que ie supporteray Mais tãt a fait mort si mal sauoree Que seule suis apres luy demouree Plaine de raige, de pleurs, et de desplaisir Sans que iamais i aye a mon cueur plaisir En lieu desõat i auray trouble en ma teste 

Et pour repos fantastique tempeste En lieu de ioye et de consolation Pleurs, cris, souspirs, et desolation en lieu du corps q̃ souloye embrasser Fantasies de nuyt uiendront trasser 

Et perturber mon poure entẽdemẽt Sans que dormir ie puisse seuremẽt 

Et par apres que i auray endure Tant de maulx qͥ tãt m auront dure 

Et que mon corps plus porter n en pourra Cruelle mort guierez ne demourra Mais me uiendra soubdain priuer de uie Lors en despit de si mortelle enuie Dieu aydant dõt tout le bien redõde Face a face uerroy en l autre monde Mon bon amy, lequel appaisera Mon desconfort et a donc paix aura mõ poure cueur sãs q̃ plus il endure Tant de torment, et de peine si dure 

Et iusques la, q̃lque chose qu on dye Impossible est q̃ a mon mal remedie Mais uiseray mes iours piteusemẽt Iusq̃s au point de mon deffinement Uous priãt toꝰ q̃ dieu et nostre dame Uous suplyez deuotemẽt pour l ame De celluy la que i ay tant regrete Sãs que plus soit mon regret repete 

⁋ A dõc se teust la bonne damoiselle 

Et tũbe a terre cõe une morte ozeille En mettant fin a ses piteux deuis Qui furẽt tristes plus que oncques iamais ueiz 

Et cela fait m en allay tout transy En mon logis, ou ie mis tout ainsi que uoꝰ uoyez par escript ceste espitre Ou n y a loy, parraphe ne chapitre Par laquelle on peust ueoir et cognoistre Qu il ne fault point iamais se mescongnoistre Ne entreprẽdre sur l estat de persõne Mais humblement prendre ce que dieu donne 

Et sur ce poĩt ie metz fin a ma lettre Uous suplyãt q̃ si au sens ou mettre y a deffault que uous le corrigez 

Et que la chose a son point redigez et ie pryeray pour fin au redempteur Que tousiours soit de uous uray protecteur 

⁋ Lettre enuoyee par .M.

D. a une ieune damoysel le qui auoit promis le prẽdre en mariage R Egret piteux qui mon cueur pi que et point Dueil recelle qͥ me met sur le point de desespoir me cõtraint uoꝰ rescripre 

Et bien au long mes plaintes uous escipre Le mal cruel qui me tient et me presse Me parforce uous dire ma destresse Quoy dire;

nõ. helas ie ne pourroye plustot aussi de doleur ie mourroye Que de uous dire tout ce q̃ ie ueulx mettre 

Et escripre cy dedans ceste lettre Que uous lires si c est uostre plaisir 

Et uoꝰ uueillez prendre tẽps et loisir De mon coste le temps si m est trop court Pour bien plorer le malheur qui me acourt 

Et si le iour dueil me uiẽt guerroyer Ne me suffist la nuit pour lermoyer Sãs reposer ne cesse de me plaindre 

Et si ne scay a qͥ me doys cõplaindre Ie fantasie ie compose chasteaulx Ie uois, ie uien, ꝑ terre, et ꝑ bateaulx Maĩtenant ris incontinent ie pleure Impossible est qu en ung lieu ie demeure ie cours, ie trote, ie n ay poĩt de repos 

Et si ne puis a nul tenir propos Quant ie cuide prendre refection L ardant desir, et grant affection Que i ay mamye d acquerir uostre grace Me fait laisser uiãde et souppe grasse 

Et me cõtrainct demourer tout rauy Soit a banque et, a nopces, ou conuy Quant ie contemple uostre tres grãt beaulte esbatz, ne i eux, ne autre nouueaulte Ne me scauroiẽt tourner ne diuertir Que ie ne soye cõtraint de conuuertir En uous seule, cueur, corps, espoir et ame 

Et uoꝰ tenir pour maistresse, et pour dame Le iour et l heure que ie ne uous puis ueoir Fait a mon cueur mainte douleur a uoir Quant i ay loysir de uous dire mes plaintes Mes grans souspirs, et piteuses cõplaintes 

Et qu il uous plaist de me prester la teille Il m est aduis qu il n est ioye pareille 

Et si me sẽble q̃ ne scaurois gaigner Rien qui me sceust tant de bien espa gner Aussi ma mye sans m auoir mescongneu Quant uous auez mon piteux cas congneu En regardant l amoureux en pitie Mõstre m auez maint signe d amitie 

Et uoꝰ estes plusieurs fois declairee Prompte, et preste, et bien deliberee De subuenir a ma douleur extreme En me donnant de confort mainte treme 

Et pour plus fort mon desir contẽter Souuent uoꝰ oys une chãson chãter Qui trop souuẽt me fait perdre mon esme 

Et proferer ces motz cy en moy mesme Es tu pas bien eureux d 'auoir acqͥs Ung tel support en amours tãt exqͥs Es tu pas bien a toꝰ les dieux tenu D estre si bien a ton desir uenu Ie me tenoye le plus heureux du monde D auoir trouue dame de tel faconde Point ne pensoye que uostre cueur changeast Ne que iamais a aymer se rangeast Aultre que moy attendu la promesse Que uous me feistes quãt ie uous ditz promesse Me promettant que ia aulire mary Uous n auriez q̃ moy dõt suis marty car soubz l espoir de uostre gẽtillesse En me attendãt que uous tiendries promesse N auois uoulu point d autre femme prendre Craingnant uers uous offencer et mesprendre On m a uoulu femme riche donner Que i ay uoulu pour uoꝰ abãdõner Il n y a fille si belle ne si saige Si opulente en or ou heritage Que ie n aye par desdaing reffusee Soubz uostre foy qͥ cest biẽ tost usee 

Et destournee pour autre amy auoir 

Et si n en puis la cause concepuoir 

⁋ Rendu me suis tousiours a uous seruille 

Et au este contraint garder la uille Sans que i osasse aller a mon proffit 

Et neantmoins me laisses desconfit En uoulant prẽdre alyãce nouuelle Qui me sera dangereuse et cruelle Quant uous uoyez que i ay perdu mon temps De prime face semble q̃ par contẽps 

Et par mespris uoꝰ me uoulez qͥtter Sãs ẽuers moy uoꝰ uouloir acqͥter I acoit ce belle que ie croy q̃ de uous Ne me uoulez dõner ce dur courroux Mais sõt flateurs qͥ ꝑ dictz apparãs Ont tant flate uostre mere et parẽs Qu ilz uous contraignent maulgre uostre couraige A autre prẽdre que moy en mariage Si uous le faictes aux dieux me cõ plaindray 

Et si tres fort et si tres hault m en plain dray que par piete les dieux m en uẽgerõt 

Et contre uous q̃lque mal iugeront 

⁋ Uoulez uoꝰ biẽ celui faire mourir Deffigurer, transir, et langourir Par ung moyen et facon rencherie Qui par .ix. moys uoꝰ a si fort cherie Souffreres uoꝰ mourir de desespoir Cil qui a mis en uoꝰ tout son espoir Uoulez uous bien q̃ celuy se defface Qui tant de fois a baise uostre face Las ie scay biẽ q̃ quãt ie uoꝰ uerray Entre autres mains que bien tost ie mourray 

Et me sera plus cher mourir q̃ uiure Quant uous uerray de mon amour deliure 

Et si cela par uostre faulte aduient 

Et q̃ pour uoꝰ mourir il me conuiẽt Ie uous supply qu en bien grosse escripture Uous facies mettre dessus ma sepul ture 

Et dessoubz gist ung enfant de rens̃ Digne d auoir sur toꝰ glorieux nom Leq̃l mourut par trop fort amer une Qui ne luy fut sur sa fin opportune 

⁋ A tout le moins quant uerres cest escript Conuertires uostre subtil esprit A lamenter et dire en uous tout bas las ie suis cause de ce tres piteux cas Cause ie suis et le cruel moyen De la mort dure de ce bon citoyen I ay fait mourir celuy qͥ tãt me ama Que fiere mort soubz terre l ãbasma or suis ie biẽ sur toutes malheureuse Or dois ie bien estre tres douloreuse Par ce moyen uostre part uoꝰ aurez de ma fortune et lors biẽ uoꝰ scaurez Quelle doleur i ay pour uoꝰ endure Mais ne scauries cõbien elle a dure 

⁋ Puis que dõcques tant de maulx aduiendront De ce fait cy et q̃ sur nous uiendront Dueil, mal, soulcy, rage desmesuree Douleur amer, et mort insesperee Ie uous suply aussi fort cõme dieu Si prieres uers uoꝰ ont aulcun lieu Que pour l amour des doulx atou chemens Des doulx baisers et grãs acolemẽs qu en tout hõneur auõs ensẽble faitz et qu ẽ faueur de noz amoureux fais et souuenãce des parolles doulcetes Rondeaux, ballades, et doulces chãsonnettes Que noꝰ auõs l ung de l autre receu Que ie ne soye de mon espoir deceu Ains me tenez ce que m auez promis Sãs q̃ ie soye par uoꝰ en oubly mis 

Et si tenir uous ne pouez promesse mais ꝑ rigueur messes ou rudesse Uous esties par uoz parẽs cõtrainte A mary prendre au moins ne soit extaincte L amour mutut de noꝰ tãt biẽ gardee mais l oubliãce soit par uoꝰ retardee En uous priãt que de cueur ennobly Iamais ne soye ꝑ uoꝰ mis en oubly Mais uoꝰ souuiẽne perpetuellemẽt De celluy la qui si cruellement Est affolle de uous ma chere dame Qu il est cõtraĩt plorer incessamẽt 

Et se uãter q̃ pour uous seulement On le uerra bien tost mort soubz la l ame 

⁋ Autre lettre enuoyee par une fiancee a son fiance absent du royaulme. ꝑ uous susan I toꝰ les chãtres et les musiciẽs flutes taboͬs et les dieux ãciẽs Entreprenoyent de me faire ioyeuse S Ilz ne pourroyent, car trop suys ennuyeuse Trop triste suis, et trop melẽcolique malheur me poĩt aigre soucy me picq̃ Ardãt desir sans fin me dõne assault Mõ poure cueur cẽt fois le iour tressault du trop grãt dueil q̃ secretemẽt porte Oncq̃s ne fut douleur de telle sorte Iamais n y eut fille tant desolee Ne si treffort en son cueur affollee Le me sayse que supporte mon cueur De toꝰ esbas et de ioye est uaĩcqueur Tout mon confort et consolation Ce sont souspirs et lamentacion Mon passe temps et mon esbatement Est de penser continuellement tãt q̃ nuit en uoꝰ mõ doulx amy 

Et si n auray repos iour ne demy Iusques ad ce que uoye uostre face 

Et n est possible que homme du mon de efface Par autre sorte ma doleur tãt amere Ie n ay parent uoysine ne commere Qui me sceust faire prendre soulas ne ioye Iusques au iour que uous uoye ou que ioye Dire il uiendra auiourdhuy ou demain 

Et que uous tiengne par uostre blã che main Nõ malade, mais saĩ et a uostre aise 

Et iusq̃s la ne fault point q̃ se taise Mõ poure cueur sãs fin de soupirer Deust il mourir, ou de deul expirer Car en pensant a ce q̃ me promistes Quant cõge printes, et de moy uoꝰ partistes Que a la saincte iehan seroit uostre retour 

Et q̃ depuis uoꝰ n auez mõstre tour N aucun semblant d auoir eu souue nance.

De moy pour , las ie pers cõtenãce 

Et me sẽble quelque chose qu on die Que uous auez quelque grant ma ladie Qui uous ẽpesche de me tenir promesse Sont i ayau cuent si grãde destresse Que ie ne puis bonnement la celer 

Et si osoye par le pays aller Ie n eusse point iusques cy atendu D aller uers uous, mais eusse pre tendu Plꝰ d ũg moys a, de uoꝰ aller querir Si i eusse ose mon pere requerre Pieca y eust enuoye ung message Qui uous eust quis de passage en passage 

Et si uoꝰ eust tãt de mon deul cõpte Que uous fussiez sur ung cheual monte Pour uenir ueoir mon trespiteux affaire mais tout cecy helas ie n ay peu faire Dõt toꝰ mes sẽs se trouuẽt esbahiz Ose ie n ay me mettre par pays Car ce n est pas biẽ l estat d une fille D aller courir par cite, ne par uille Qui solitaire se doit tousiours tenir D en auoir fait mon pere souuenir Ie scay assez qu il y pensoit souuent et qͥl n eust craĩt pluye, gresle ne uẽt Froit gyure ou chault, tonnerre ne tempeste Ains eust de uoꝰ fait generalle q̃ste S il eust pense q̃ eussiez demoure tãt Car deux moys u q̃ tous les iours attent Uostre uenue, qͥ luy est biẽ loĩtaine Quãt est de mouie suis assez certaĩe Qu il n est fille a qui tant elle tarde De heure en heure aux fenestres regarde De ca, de la, par mont et par ual 

Et me sẽble quãt ie oy q̃lque cheual Qui marche fier, q̃ fait les saulx ou rue Que c est le uostre, lors ie sors en la rue Hastiuement cuidãt que ce soit uoꝰ et quãt ie uoy q̃ nõ est, mõ courroux Ẽt ma douleur de moytie multiplie 

Et a par moy le hault dieu ie suplie que ꝑ sa garce il uoꝰ uieille garder 

Et ramener, sans plꝰ gueres tarder 

Et neantmoĩs m ẽ uois piteusemẽt En ma chambre, faire secrettement Mes grans regretz et piteuses com plaintes et si ma mere s aꝑcois de mes plaĩtes D aultre coste ua plorer cõme moy 

Et tout ce deul et langoreux esmoy auõs ď uoꝰ, deux ou trois fois le ior Parquoy uoꝰ pry sãs plꝰ faire seior Que par deca biẽ tost uoꝰ en uenez 

Et par pitie, par doulceur, et amour A nostre deul, du confort uoꝰ donnez 

⁋ L acteur sur la complainte de l enfant banny qͥ ayme ꝑ honneur Ors que titan dõne aux antipods lustre L 

Et que ꝑ phebe ꝑ son regard illustre Par europe gette ses rays luysans Que les hões sõt en leurs litz gisãs Ou nature du delict leur compose Que toute chose sensitiue repose 

Et que l on cesse d ouurer et labourer q̃ soubz silẽce on uoit tout ďmourer Fleuues et mers, forestz, bois et riuie que toute ueste se tire a sa taniere (re 

Et que i estois en mon lit bas et quoy ie me leur sur pie, ne scay pourquoy Ne la raison dont cela pouoit estre 

Et sur ce poĩt me mis a ma fenestre Qui regardoĩt en ung pre uerdoiãt Ou i apperceu ung hõme sermoyãt Qui a ꝑ luy faisoit de dures plaĩtes de grãs regretz et piteuses cõplaĩtes Tant qu il sembloit qu il deust ꝑdre la uie 

Et se plaignoit de fortune et d enuie Qui luy faisoient ung tresmerueil leux tort Sẽblablemẽt aussi de faulx raport 

Et de la uieille cruelle ialousie Dont procedoit toute sa fantasie Son descõfort, son mal et sa douleur 

Et quant ie uis son deul et sa fureur Ie m efforcay scauoir de poĩt en poĩt Que ie cõgneuz plainemmẽt sur la fĩ Lesq̃lz regretz mis par escript, affin Qu õ obuiast a ces faulx lãgagiers Qui plusieurs gẽs mettent en grãs dangiers 

Et s appelloit cil qui faisoit ce pleur L enfant bãny qui ayme par hõneur 

⁋ L enfant soy complaignant D Ieux et deesses, que uous ay ie forfait Que ay ie pense;

que ay ie dit;

que ay ie fait;

Ay ie commis aucune forfaicture Trosne diuin excellent et parfait Ay ie offence soit par dit ou parfait Dont ie doy ne sentir telle pointure Tout acident, toute male aduẽture Habonde en moy, dont ie suis tout deffait Si i ay fait chose qui soit contre droi cture Prenez pitie de ceste creature sãs regarder la grãdeur du meffait 

⁋ Ie scay bien q̃ pas ne suis digne Moy qui ne suis que une uermine D auoit iamais honneur ne bien Inconuenient me domine Malheur iusques aux os me myne Rigueur me tient en son lien Ie faitz, ie ditz, ie uoys, ie uien Ie traueille, et si n acquiers rien Tout mon bien ainsi se termine 

Et si comme practicien Ie ueulx faire chose de bien Tout mon propose tumbe en ruyne 

⁋ O lachesis fulgent du nõ parcal Ie me complains de uostre fatal Mal dispose, quãt est de ma ꝑsonne Uous m auez mys plus bas que le metal 

Et si uous ay de mon pouoir total Bien obey, ainsi que raison donne I ay eu de uoꝰ tant en yuer q̃ autõne Ung peu de biẽ nom pas pleine une tonne mais quã ce uiẽt sur le poĩt prĩcipal Uostre filz uient malheur, qui tout m estonne 

Et me cõpose chose qͥ n est pas bonne Dõt tout mõ biẽ se c̃õuertist en mal 

⁋ Ha fortune ne faulse, et diuerse uariable dure et peruerse Pleine de pleur, et de meschief Tousiours tu es aux bons aduerse 

Et par toy tout leur bien se uerse 

Et n en peut l ont uenir a chief Les cheueulx faitz tirer du chief Le grant, petit, le petit, chief Bref, tout bien par toy se transuerse 

Et si ung homme de rechief Se cuyde leuer, tost et brief Tu le fais cheoir a l enuerse 

⁋ Par toy taquĩ fut de chasse de rõe Par toy cathon si tres excellent hõme Fut depose iadis par les rommains Par toy xerses q̃ partout on renõme Fut desconfit empres athenes (cõme Le dit ualere) et de ses hõmes maĩtz Tu te ioues, et t esbatz des humains 

Et les manye et pellote en tes maĩs Ainsi que fait l enfancon d une põme Bref toꝰ tes faitz sõt si tres incertaĩs Si tres puissans, uariables, et uaĩs Que biẽ est fol qͥ se y confie en sõme Il n est uirgille ne omere Marcus tullius ne ualere Qui ne parle de tes abus Boece mainté ditz en profere En parlant des nobles perdus Poures mendians morfonduz Ignorans, clers et entenduz Chascun en parle et en confere Les ungz ont toꝰ leurs biẽs uẽduz Les autres les ont despenduz L ung est pour, et l autre prospere Si ie me plains de toy faulse fortũe Qui tousioͬs au foible et au fort une Ie n ay pas tort tout le fait biẽ enqͥs Ie me soulois au iour et a la lune En tout honneur iouer auecq̃s l une et auec l autre ꝑ propos biẽ exquis Mais q̃lques gẽs sans en estre reqͥs qui ne sõt roys, ducz, cõtes ne marqͥs Rempliz d enuie, ialousie et rancune Subtillemẽt un faulx moyẽ ont qͥs Par le suport qͥlz ont de toy conquis De me banir d elles sãs cause aucũe 

⁋ Mais quel besoing auiez uous Fortune, de faire de nous Diuiser, par telle maniere Si par ieux gracieux et doulx En tout honneur, et sans courroux Nous mettions chagrin derriere Enuie uostre chamberiere En a fait soubz uostre banniere Par faulx rapport ung bien ialoux Tant qu il fault baisser la uisiere 

Et se tirer du tout arriere A l escart, pour dangier des loups Faulse fortune, fragile, fantastique Folle, fumeuse, folliant, follaticque Fauorisant follastres follement Furieuse, femme furibundicque Faisant fremir felonneux fortifique Fortifiant faintifz folz faulsement Feu flãboyant fouldroyãt fieremẽt Felicite faillant fierement Ferme fierte, facheuse falcificque Fanee fleur, faillible failement Facille fin, frauduleux fondement De toy se plaint la totale fabrique 

⁋ Discorde, et adulation Enuie, desolation 

Et faulx raport sont de tes gens Accident, tribulation Malheur, inquietation Ce sont tes bourreaux et sergens Qui ne sont iamais negligens A faire quelques maulx ingens Aux gens de toute nation Ce sont de malheur les regens Tousiours prõptz, prestz et diligens A donner molestation 

⁋ Sur moy sont faictes les nopces peleus 

Et de thetis, qui deceut protheus Ou discorde la pomme d or getta En la donnant a palas et uenus Ou a iuno au plus beau des corps nudz Ce qui grãt noise entre elles suscita Paris fut iuge, et si les uisita 

Et pour uenus sentence intergetta Quant tous leurs cas furent par luy congneuz Qui pour loyer, a rauir l incita la belle helene, qͥ trop cher luy cousta 

Et plusieurs maulx en sont depuis uenuz 

⁋ Aussi pour louer une dame Que chascun pour belle reclame Autant ou plus qu il en est point A tort m est uenu ce diffame 

Et si n y au coulpe ne blame Dieu le scet, qui tout bien conioinct Mais enuie qui picque et point Ma ioue de ce contrepoint 

Et de moy uous acompte blame Dont uous auez fait sur ce point Fortune, assembler tout a point Le conseil, de la haulte game 

⁋ Du fort chasteau d angoisse et de tristesse Enuironne du fleuue de destresse Auez tenu conseil et parlement Ou assisterent, enuie la traistresse 

Et uostre filz maleur q̃ tout opresse Auec discorde et inconuenient Flaterie, trahison, accident Cõmune fame y fut semblablement Ou presidastes cõe dame et prĩcesse Sur le bureau duz mys tout promptement Pour conspirer la facon et commẽt Banny serois de la noble deesse 

⁋ Sur pie se droisse dame enuie Qui le feu des debatz au ye Disanr que la charge en prendroit 

Et que par trahy son palie Soubz umbre d amytie iolye Au parfait du cas aduiendroit Pourueu que discorde y uiendroit 

Et que accident se y trouueroit Pour y susciter baterie Ce qui fut fait contre tout droit Ou fuz tenu si a destroit Que ie y cuiday perdre la uie 

⁋ Tantost apres enuie sans effroy Banquetz fist faire, nom pas a mon deffroy Ou me trouuay, si fist la dãe chiere Mais accident, remply de male foy y fist uenir ung quidan ẽpres moy Qui la dãe tenoit soubz sa bãniere 

Et sur le poĩt qu õ faisoit bõne chiere discorde y uit pour y mettre rẽchiere Getta du fruict a chascũ endroit soy I ẽ uouluz prẽdre ꝑ ioyeuse maĩere mais le qͥdͥã me uoulut metre ariere Dot il aduĩt un merueileux desroy 

⁋ Quant enuye uoit ces alarmes Ces noyses, clameurs et uacarmes Dit que cause suis du motif Dont le dit quidam fuit aux armes 

Et auec deux lasches gensdarmes