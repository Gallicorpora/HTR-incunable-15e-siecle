

¶ Enſuyuent  pluſieurs menus propos moraulx et ioyeulx Treſ illuſtre et hault prince excellent Triumphateur de paix beniuolent O Treſobey en ton noble dommaine Anthoine duc de Calabre et Lorraine Auſſi de Bar marchis marquis du Pont 

Et de Prouence auecques Daudemont Conte et ſeigneur prens en gre ceſte hyſtoire De ton herault nomme Pierre Gringoire Dit Daudemont petit preſent te faict Conſiderant quil neſt homme parfaict Ceſt ingere dung treſardant couraige De compoſer ceſtuy petit ouuraige Intitule pluſieurs menus propos Mieulx uault ueiller que prendre long repos 

⁋Pource que aucuns figurent ariſtote A quatre pieds et une femme ſotte Sur icelluy faignant lacheuaucher Vng uiateur mon grant amy treſcher Ma ſupplie que vers mondains procure Si poſſible eſt luy oſter ceſte iniure Deu que ung tel homme en ſcience parfaict Ne permiſt onc commettre ung laſche faict Philoſophie auoit en ſoy moralle En expoſant auſſi la naturalle Parquoy lon doit mettre ſur luy raiſon Comme voyez, car ceſt ſon droit blaſon 

⁋Raiſon deſſus la figure de Aristote R Aiſon ſuis ſubtile et argute Qui du faulx et du vray diſpute Affin de bien et clerement Appliquer tout predicament 

Et determiner des ſecretz De droitz mundiaulx et decretz 

Et reprimer toutes iniures Les faulx poix et faulces meſures Quietement proſperera Qui par moy ſe gouuernera 

¶Lacteur. 

¶ Pere Ariſtote en la philoſophie 

Et de tous ars et naturelle vie En tous ſes faitz ſe ſubmiſt a raiſon Parquoy ſcient fut ſans comparaiſon Car par icelle enquerant verite Magnifia uertus et equite 

Et doit marcher ſur lhomme et le garder De trop menger, parler et brocarder 

Et refrener ſa vouente mobille De fouruoyer aux champs et a la ville Pour non tumber au dãger des brigans Tenebreux cieux du monde latitans 

¶ Raiſon par tout 

¶ Cronique du temps preſent L An mil cinq cens uingt et ung paix regna Dont le dieu marsſi treſfort ſe indigna Quil deſploya le ſtandard de follie Dont fiſt preſent, par rigueur le donna A ſes enſans:

auſquelz il ordonna De mettre a mort paix qui princes allie Quant paix te ſceut de France fiſt ſaillie 

Et dallemaigne eut ſa place en Lorraine Dieu moyennant, et le bon duc Anthoine. 

¶En ce dit an il y eut deux ſouldare Qui mirent ſus guidons et eſtandare En eſmouuant une folle querelle A fors diſcorde empoigna lance et dars Les pouruoyant de picques auſſi de arcs Dont fit preſens a gens pareilz a elle Ainſi ſe eſmeut guerre non trop cruelle Car ſe neſtoit que pour ung uireton Maint eſt batu de ſon propre baſton. 

¶Di aduint il aue ſoubz umbre de bien Laigle uolla diſant trouuer moyen De briſer,rompre,abolir et deſtruire Lieux ſarcineux et ny eſpargnoit rien Tant que on diſoit que per le terrien Seroit tenu deſſoubz luy ſe reduyre Deu quil prenoit plaiſir a ſoy deduyre Que marchandiſe allaſt par ſe chemin Bien cõmencer uault peu ſans bonne fin 

¶Lyon de ſable eſtant a laigle uny Nourrir amour entre eulx et publier Guerre et debatz deſſoubz le pied plier Oſtant flateurs de aupres ď leur  perſõne Recognoiſſant que dieu uictoire donne 

Et gloire auſſi ce ne fault oublier. 

¶Rondeau 

¶ Sainct Pierre print le glaiue de ſainct Pol Dont de rechief cuyda coupper le coſ A ſainct Denys, car ſainct Jacque en galice Appetoit fort luy faire preiudice De ſon bourdon dont il fiſt ung flaiol. 

¶ Sainct Marc le ſceut il luy deſpleut du dol 

Et de la fraulde aſors dung gros licol Lya Remmains,congnoiſſant le malice fainct. 

¶Sainct Andre uint en ſecret de plain uol Cuydant trouuer ſainct Frãcois laſche et mol Qui deſira ſoy uenger dung tel uice Sainct George y fut comme chef de iuſtice Apperceut bien que lung de eulx eſtoit fol fainct 

¶Raiſon par tout. 

¶ Menus propos de la maniere de ſoy gouuuerner es cours des princes 

¶Le curial. 

H Omme qui ueult ſoy mettre en ſeruitude Cuydant auoir aux princes habitude Suyuant la court doit regarder comment Pourra complaire a une multitude De gens qui ſont differendz en eſtude Par diuers ſens et prompt entendement Sa liberte laiſſe totallement Tes eſcoliers te feront maintz oultraiges Car ilz prendront a te greuer deduitz Te faire mal deplaiſirs et ennuitz Tenant ſuſpectz tes enſeignemẽs ſaiges Ainſi ta uie uſeras en langaiges En en danger auec gens enuieulx Leſtat de court plꝰ que autre eſt perilleux 

¶ Sil te prenoit conſiderant ta uie De te uenger de leur cruelle enuie Tant pis uauldroit que ſans difficulte Ton uengement ne ſeroit que follie Qui cauſetoit en toy contumelie Debatz:

tenſons et plus dauerſitez Que par autant uaines auctoritez Folz curiaulx les deſirent et priſent Ceulx ont le bruit qͥ en court temporiſent 

¶Les grans abus des cours et la maniere Des curiaulx ſont telz quil ny a guiere Homme qui ſoit ſouffert ſoy eſleuer Se corrompable il neſt par belle chere Du par flater ou railler en derriere Du en ſecret ung menſonge trouuer Les uertueulx on taſche de greuer Aux folz deſplaiſt ouyr ung bon notable 

¶Car les grans uentz qui ſont es haultes cours Ont tel facon que ceulx qui ont le cours 

Et laudiui en mondain habitacle Ne ſouffriront touſiours auoir ſecours Mais ſouffleront pour les mettre a decours Tombant en bas eulx et leur habitacle Eulx hors de bruit ſeront comme ung ſpectacle Faict par enuie et par detraction A hault monter ne giſt perfection 

¶

Et ſil aduient que ceulx qui ont eu nom De dominer perdent bruit et renom 

Et rauallez hors de court on les uoye Du peuple auront bientoſt quelque lardon Voila leur fin et leur dernier guerdon Fortune ainſi ceulx que a mis hault deſuoye. 

Chaſcun ſen rit et mocque par la uoyz Ses faicts paſſez on taſche a eſplucher Plus lhomme eſt hault plus craint a treſbucher 

¶ Aucuneffois fortune ueult monter Quelque poure homme et le faict ſurmonter Ses compagnons qui neſt qun ualidire Sitl ſenrichiſt par prendre ou meſcompter 

Et puis deſcend ſans les degrez compter Fortune alors ne ſen faict que ſoubzrire Mais des plus grans que eſfeue ie ie puis dire Que a gueulle bee en rit ſes paulmes bat Lorgueil mondain dieu le hait et rabat 

¶Qui ſert en court laiſſe pour le iourdhuy Ses propres meurs pour complaire a aultruy Ce qui peu uault il lhonore et le priſe Sil ayme bohneur deſhonneur uient uers luy Se eſt patient ſouffrette a pour appuy Le ueritable on tempte de faintiſe 

Et ſil ne ueult faire quelque entrepriſe De demander il ſera ſouffreteux Qui hante es cours ne doit eſtre honteux Se couſtume as,de manger ſobrement Ton train fauldra changer totallement 

Et delaiſſer ta maniere de uiure Qui ueult repos peine aura largement 

Et qui eſt clerc en uoulant prudemment Eſtudier ou lire en quelcque liure Diſeux ſera attendant que on luy liure Le cabinet du prince ou lhuis ouuert Le temps perdu neſt iamais recouuert Seruans de court ne font que uiuoter Soubz le uouloir daltruy et fault noter 

¶Lacteur. 

¶Bratuler don de tous princes la grace Rememorant les grans dangiers des cours Iournellement chaſcun ſon cas pourchaſſe Royſes y ſont on y trompe et cabaſſe Gloire y a bruyt audace y eſt en cours Dultraige nuyt,ſimple a repas a cours Raiſon par tout faict ſur le texte et gloſe En court ne aduient tout ce que lon propoſe Raiſon par tout. 

¶ Menus propos ſur la chaſſe du cerf morallement et ſelon lart de uenerie L E temps treuue fauoriſe Entretenir guerre ſur terre Mais ce que lhomme a ꝓpoſe Dieu en a touſieurs diſpoſe 

Et diſpoſe ſans plus enquerre Quant querelles eſmeuuent guerre Par champs on uoit armes reluire Le petit peult bien au grant nuire 

¶ Pour ſimple cas ie uous prometz Que aucuneſfois uient grant dommage Rigueur en ſort pour entremetz Tel lachepte qui nen peult mais On le dit en commun langaige 

Et pource celluy quieſt ſaige Doit bien noter ce mot pour preuue Qui bien ſe garde bien ſe treuue 

¶Le plus ſouuent les plus uaillans Ront la uictoire en la bataille On uoit uaillans contre uaillans Rompre taillans contre taillans Laſſer tours:

abatre muiraille Souuent ſans crier baille,baille Commiſe par eulx et loultraige Si par ce moyen on uoyaige lentreprinſe ſera treſbonne Ainſi quon dit la fin couronne 

¶ Toutes guerres ſont  redoubtables Quant orgueil en eſt conſentant 

Et ne acquiert on gloires louables Au corps ne a lame prouffitables Si ſen droit on ua combatant Mais au temps preſent le contant faict la foy tres laſche et debile Nobleſſe doit eſtre ſtabille 

¶Ce propos nous conuient laiſſer Dieu vueille que tout bien ſe face 

Et deſormais nous ſault penſer Si poſſible eſt recommencer Aller paſſer temps a la chaſſe Nobleſſe teleſtat pourchaſſe 

Et nompas guerres et debatz Selon le temps ſont les eſbatz 

¶Quant les cerfz ſont en uenoiſon Fiertez monſtrent et arrogances 

Et nya rime ne raiſon En iceulx durant la ſaiſon Mais que nous entendons leur change Souuent repoſent a la fange En la riuiere ou en eſtangs A bien parler cerfz ne ſont francs Long temps ya ie men recorde, Quil uint des cerfz deuant nancy Plains de rigueur hayant concorde Qui uoulurent prendre diſcorde A ung ieune ueneur, auſſi Il leur en print mal dieu mercy Le fief cerf au ruiſſeau mourut Car dieu le ueneur ſecourut 

¶Les cerfz Dardanne courent fort Cuyz ont ferme et les teſtes dures Mais quant lung des cerfz du boys ſort On en peult faire le rapport Du pied de ma marche ou rammeures Par deliberations meures Treuue ſe  moyen et facon Soy retirer en ſon buiſſon 

¶Des cerfz on treuue aucuneffois Qui ne uallent pas que on les chaſſe 

Et ſi taſchent auoir le chois Des buiſſons ſont cerſz mal courtois Dont la foreſt franche on eſbranche La uoulant porter branche a branche En une foreſt qui eſt loing Bon droit de bonne ayde a beſoing 

¶Si le ueneur faict des tailliz De ſes fortz ceſt en eſperance Que ces cerfz nauront cueurs failliz Enclorre en brief temps de paliz Leſtrange foreſt par puiſſance Puis de ſes tailliz habondance Haultes fuſtayes baſtira Qui penſe bien,bien ſentira. 

¶Dieu  le cueur du ueneur inſpire Car il le tient dedans ſa main 

Et ſi contre luy lon conſpire Conſpirateurs auront du pire Se en conſpirant ont le cueur uain 

Et fauldra que cueur inhumain Le ueneur monſtre quoy quil couſte Toute entrepriſe giſt en doubte. 

¶A ceſte chaſſe penſerons 

Et ſur le texte mettrons gloſe Quant ſes mots conſidererons En noſtre cueur les noterons Se neſt pas trop commune choſe Chaſſer ſouuent on ſe diſpoſe Etſi couſte cher uiſ ion Il fault auoir par tout raiſon 

¶Menus propos ſur la chaſſe du ſanglier moraliſee. 

I E ueis la paix regner pour ung eſpaſſe Par le uouloir diuin qui tout compaſſe Pan faiſoit lors ſes armonicques chantz Simples bergiers et de ruſticque race Par prez et boys donnerent grant audace Aux fauniens que diſons dieux des chãps Mais mars miſt ſus un tas ď gẽs meſchãs Qui aux buiſſons ſecretz ſe latiterent 

Et ſans le ſceu de Minerue inciterent Pluſieurs chaſſeurs a prendre uenoiſon Quãt par les boys et buyſſõs ſaſſemblerẽt Les gens de paix et ſes amys troublerent Plus que de Medee au depart de Iaſon Tel eſt grant clerc qui ne uſe de raiſon Demogorgon print a Lahos diſcord Les elemenes ne peurent faire accord Chaſcun diceulx ſe diſoit ſans droicture Premier moteur:

fuſt a droit ou a tort Eternite qui bruſle:

rompt:

ou tord Le qui luy plaiſt allegua leur nature 

Et que la terre auoit la couuerture Par ſon moyen mer nourriſſoit poiſſons Dyſeaulx en lair par diuerſes faſſons Auoir crees:

auiſſi les clements Pout ſon plaiſir faiſoit:

neiges:

glaſſons 

Et ſouſtenoit tous humains:

or penſons Se neſt pas or tout ce quon uoit reluire 

¶Quant le ſanglier eſt prins et mis a mort 

Et tire hors de ſon buiſſon ou ſort Le ueneur doit prendre et couper ſa hure Apres de oſter ſes traſſes faire effort Puie ſoit fouaille et batu pat laccord Des aſſiſtens qui le prendre ont prins cure Oſtant ſon poil en le gardant dardure Treſ bien frote le reſte ſoit deffaict Comme eſt requis, en apres cela faict Droit de ueneurs et de chiens conuient rendre Si le ſanglier par ſes armes a faict Maulx infiniz ie conclus en effect Que chaſcun ueult le bien de lautruy prendre Raiſon par tout chaſcun ne ueult entendre Raiſon par tout Nobleſſe uoy qui taſche ſe allier 

¶ Balade Auec legliſe et par amour lier Pource que peuple eſt deſpit et rebelle 

Et ne ſe ueult a droit humilier Nya raiſon,uilles uoy palier En eſcoutaut maint different libelle Proueſſe abruit par minerue et cibelle Sol retrrograde en oſtant ſa chaleur Pour les mutins tenir ſoubz ſa tutelle Ιaſon ne peut refourrer ſa cotelle De la toiſon dont il fut conquefteur, Car Charlemaigne eſt le mediateur Deuers celluy que nobleſſe rauoye En commettant dauid royal paſteur Pour y eſlire ung nouueau zelateur Qui fera cry de ſainct Denis montioye Tout bon uouloir dieu cõduit et pouruoye 

¶Sanxon le fort ſera le uray ducteur Melchiſedech de biens miniſtrateur Le bon Iacob ſes ouailles y employe Auſſi Noe de la uigne planteur De ſa liqueur uerrons augmentateur Se iuſte droit ſon eſtendard deſpoye Tout bõ uouloir dieu conduit et pouruoye 

¶Raison par tout 

¶ Lacteur 

¶ Triſte et penſif aggraue de ſoucy En repoſant et dormant a Nancy Ap̃s que ie euz contemple quelque hiſtoire Me fut aduis que en ung ſonge tranſy Ie ueiz Dauid qui me dit ces motz cy Lieue toy ſus herault darmes Gringoire Prens ton papier ta plume et eſcriptoire Metz par eſcript ce beau pſeaulme icy Que feis ung iour pour le triumphe et gloire Duroy francois qui obtiendra uictoire Sil ſe ſubmet ſoubz diuine mercy Ioyeulx reſueil faict le cueur et clarcy 

¶ Menus ꝓpos ſur le pſeaulme Benedictus do minus deus meus qui docet manus meas ad pre lium:

et digitos meos ad bellum Eenoiſtz ſont ceulx qui ueullẽt dominer Gardans la loy cuidant faire regner B Amour et paix en augmentant iuſtice Beinoiſtz ſont ceulx a qui dieu ueult donner Les mains et doigz pour bataille ordonner 

Et corriger gens remplis de malice Affin que de eulx lerreur et le malyſſe Qui en peche les contrainct cheminer Dont toy ſeulas congnoiſſance et notice Mon dieu permetz que ta foy ie accompliſſes Sans contre moy par courroux te indigner Selon raiſon on doit ſon train mener 

¶O monſeigneur quant tes faictz ie recorde Mon refuge es et ma miſericorde Tout mon ſalut, mon bien et ſuſcepteur Qui hais orgueil deſpiteuſe diſcrorde Mettant en bruit aimable concorde