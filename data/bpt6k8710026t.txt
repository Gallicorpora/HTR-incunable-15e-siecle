O miserable et tres dolente uie Qui en nul tẽps ne peut estre assouuye De biens mondains dont n auons que l usage Car quant aulcun de nous meurt ou desuye Prenons qu il ayt louenge desseruie 

Et bien grandes richesses dauantage Il laisse tout quant ce uient au passage Riens n emporte pour ce n est il pas sage Qui en dieu n a sa pensee rauie Sans luy suymes de mort le uray ymage 

Et l ennemy de tout humain lignage Par chascun iour en enfer nous cõuie G ens aueugles;

gẽs sourds;

mutz;

insensibles.

Gens sãs amour a nous mesmes nuysibles Qui ne tendons fors a dannation Gens orguilleux plus que lyons terribles Ha tant nos faicts dannables sont uisibles A ceulx qui ont ymagination Doloreuse meschante nation Qui suymes plains d abhomination 

Et de toutes corruptious passibles Peu demourons en domination 

Et quant se uient l examination La mort nous rend trespuans et horribles C c est assez mal pour yssir hors du sens Car i appercoy clerement uoy et sens Tous les plus grans les moyens et menuz Que chascun iour;

uoyre a milliers et cens Mort tyre a soy uiolentement;

sans En auoir eu oncques pitie de nulz Ueu que mesmes au monde uenons nudz 

Et que trop peu y suymes retenuz Huy nous uoyans presens;

demain absens 

Et si n en est gueres de deuenuz Iusques au temps d estre uielz et chanuz A cestuy cas pas bien ie ne m assens S s i ma langue d en parler trop sauante Pardonnez moy pour dieu ma ñ sauance Car desplaisir me contrainct de le faire Par la tres grief et dure apperceuance De ceste mort qui pas dhuy ne cõmence A nature suffoquer et deffaire Las nous uoyons que c est tout son affaire De destruyre ce que iamais refaire Ne peut nes ũng pour aulcune sauance Qu il ayt de dieu;

lequel peut tout parfaire Dont ie ne puis le ioyeulx contrefaire Considerant tant piteuse greuance E e t s il estoit a quelcun homme aduis Que follement ie feisse telz deuis 

Et que n aye de me plaindre bon droit Ie luy supply qu il uienne uis a uis Il congnoistra que ie fauldroye enuys De luy respondre a ce cas et endroit A mon aduis ainsi qu appartendroit Cause pourquoy ma raison soustiendroit Que mil hõmes aultresfois ay ueu uifz Sains;

gents;

ioyeulx ;

iennes.

et qu or rendroit Pour nulle rien ung deulx n en reuiendroit Las celle mort fait trop piteux conuis L l a guerre auons mortalite famine Le froit;

le chault;

le iour ;

la nuyt nous mine Quoy que facons tousiours nostre temps court Pulces;

cyrons et tant d aultre uermine Nous guerroient;

brief misere domine Noz meschans corps dont le uiure est tres court Ung grant mondain ou bien homme de court Remply d orgueil sur ung beau cheual court Qui a iennesse et d or toute une mine Dyroit tantost que mort n a sur luy court Croy que si a et que bien tost accourt Dont trompe est si son cas n examine D auantage fortune nous court seure Dõt mainteffois le peuple en uain labeure Car ce qu ilz ont a grant peine assemble Par tres long temps se pert en bien peu d heure 

Et tant souuent que riens ne leur demeure Soit en auoir en argent ou en ble Ilz perdent lun;

lautre leur est emble Aulcunesfois a plusieurs a semble Que dieu leur nuyst et point ne les secueure Les ungs de froit ont maintesfois tremble Aultres par fain ont les mors resemble Uoyant cecy ay ie tort ie pleure L es grans pillent leurs moyens et plus bas Les moyẽs sõt aux maint cabas 

Et les petis s entre ueulent destruyre Telz qui n ont pas uaillant d eux meschans bas Uoyt on souuent auoir mille debas Aulcunesfois se naurer et occire Ainsi par l un l autre souuent mal tire 

Et deulx mesmes se procurent martyre Il fust assez d aultres plus beaulx esbas O dieu qui es nostre uray pere et sire Nostre faict ua huy mal et demain pire Quant de telles afflictions nous bas T ant d aultres cas nous procurent ennuys 

Et la moytie de nostre temps en nuytz Est employe;

dont ie meurs ou bien pres En y pensant ie me tormente et nuys Pour en yssir ne trouue porte ne huys Ung seul plaisir m est plus cher que cypres 

Et quant ie uoy et considere apres Que celle mort nous poursuyt de si pres Pensez l ennuy et le mal ou ie suys Ie uoys pleurant par chemins boys 

Et me conuient dire par motz expres I ay beau pleurer aultre chose n y puis q uant bien au fait d alixandre ie pense Si grant seigneur et de telle despense Qui du monde fut gouuerneur unique C est a bon droit si ma ioye suspense Mon mestier est que ie pense et despendre Charge de doeul cõme homme fantastique O toy dauid prophete pacifique Sanson le fort qui tant feuz auctentique N auez uous sceu faire a mort recõpense O salomon sage dict en publique Puis que la mort contre telz gens s applique Que uauldroit en demãder dispense E t en noz iours ce prince de sagesse Le bon duc iehan nõ pareil en largesse Ne le print mort par son cruel oultrage Certes si fistidont amere destresse A longuement este nostre maistresse L auoir perdu nous fut haultain dõmage Fier fut aux fiers;

aux bons doulx en courage Prudent en faictz et begnin en langage Autant ualoit que ung seelle sa promesse Oncques ne fist ung deshonneste ouurage Des benoists cieulx luy doint dieu l heritage Car en son temps pere estoit de noblesse A insi ung iour noz meschiefs aduisoye 

Et a par moy en y pensant uisoye Que tous tirent a ce piteux trespas Es croniques anciennes lisoye Par lesquelles maints hõmes deuisoye Haults et puissans qui ont passe le pas 

Et nous mesmes trop plustost que le pas Alons apres de ce ne doubtons pas Pourquoy mon cueur de douleur rauisoye 

Et luy donnay ung tant piteux repas Que ie perdy de raison le compas Tant que ne sceu que ie fis ou disoye E n ce penser et oultre tout cecy Pour augmenter mon doloreux soucy Continuant le dolent desconfort Qui durement m auoit le cueur noircy Uint une uoix qui me dist tout ainsi Mort de nouueau a fait bien grant effort Le duc francoys et conte de montfort 

Et richemont qui tant fut bel et fort Est decede dieu le prenne a mercy Mais ie croy bien que le scaues au fort Pour ce uous pry d auoir ung reconfort Aultres que uous y ont perdu aussi D es plus dolens dessoubz la lune l un De ce grant cas qui est a tous cõmun Que celle mort nostre bon maistre a prins Ce iour uy nobles clercs et cõmun Tant fort pleurer qu il sembla que chascun N eust oncques mais aultre mestier aprins Si fu de doeul tellement entreprins Que mon ennuy ne peut estre comprins Las ce me fut ung tres piteux destun Mort tu as mis grant chose a petit prĩs En iennesse as nostre prince sourprins Mais tes faictz sont de n espargnet aulcun P ource prince qui ienne deceda Cõme i ay dict uint et luy succeda ung sien ferer qui grandement ualut Pierre nõme;

et tant bien proceda Qu a son peuple franchise conceda 

Et le nourrit tres chierement uoulut De ma pitie doulcement luy chalut A le seruir me choysit et esleut 

Et de ses biens largement me ceda La mort de puis aussi le nous tollut Repos es cieulx ayt son ame et salut Son droit regne sept ans point n exceda A pres ces deux princes derrains nõmez Qu ien ualeur furent tant reno Ung ancien leur oncle tres notable Leur succeda quant mort les eut so 

Et de son dard meurtriz et assommez Artus eut nom;

de france connestable Sage;

uaillant;

uertueux et estable Aux ennemys cruel et redoubtable Or ont este ses iours brief consommez En quinze moys c est cas espouuentable Ha qu est cecy fortune tres mutable Tant de maulx fais qu estre ne peuent sõmez Q ut pourroit ueoir tant de mutations Sans en faire grans lamentations Pas n ay uertu pour porter telle charge Si riens ualoient argumentations Dont nous uiennent telz supplantations Ueu que le monde est tant grant et si large Que n a prins mort les gens de maindre marge En les couurant dessoubz sa noire sarge Rompas noz ducs et confortations Qu elle a passez en sa dolente barge Contre son traict ne uault escu ne targe En douleur sont ses delectations P ar ceste mort le sens guerre mortelle Mort telle fut desconcques tres rebelle Belle n est pas gente ne aduena Uenãt acoup et uoulentiers se cele Celle fait tant que tout hault bien chancelle Ancelle est donc dõmageuse et meschante Chante qui ueult elle est tousiours dolente Lente a tout bienet en doueul excellente Cellente aussi doyr male nouuelle Elle est de tous haults meschiefs cõtenãte Tenãte en soy tristesse permanante Manãte en pleurs et douleur eternelle L a mort par toy si tres grant doleur maine 

Et par regret qui ainsi me demaine Que ie ne scay quelle part me doy rendre Penser me tient;

foiblesse me pourmaine Souuenir me ard;

desplaisir me ramaine Peine et soucy me ueulent le cueur fendre Courreur m a fait par angoisse defendre Ne mesioyr ne a liesse entendre Langueur me ueult auoir en son demaine Fureur m assault. qui me pourra defendre 

Et desespoir uient ches moy logis prendre Qui trop de gens auecques luy amaine C c e m est force que d aise me deporte Car ie la sens desia pres de la porte 

Et uient loger dedens ma fantasie Ie m esmerueille cõme sur pied me porte 

Et que la mort tout a coup ne m emporte Qui long tẽps a ma prins en sa choysie Riens ne me plaist esbat ne courtoysie Ie ueille en pleurs ie dors en frenasie Il n est chose qui ma doleur supporte Pire est mon mal que n est paralisie Ma iennesse est de tout bien dessaysie 

Et me deplaist tout ce qu on me rapporte