ie vins à rememorer les afflctions,dont mon triste cueur a eſté,& eſt continuellement agité, par
infiniz deſirs & amoureulx aguillonnemẽs. Cela
me cauſe vne douleur qui excede toutes aultres,
en ſorte que ma main tremblante, demeure immobile.O treſcheres dames, quand ie conſidere
qu'en voyant comme i'ay eſté ſurprinſe, vous
pourrez euiter les dãgereulx laqs d'amours,en y
reſiſtant du coemmencement, ſans continuer en
amoureuſes pensées. Ie vous prie de vouloir euiter ocioſité, & vous occupez à quelques honneſtes exercices. En ces conſiderations ie me vins à
reuerberer & reprendre mes forces, en exorant
celle qui eſt mere & fille de I'altitonant plaſmateur,de vouloir ayder à ma triſte memoire,à ſouſtenir ma debilemain, pour vous le ſcauoir bien
eſcripre.
*COMMENCEMENT DES ANs
GOISSES AMOVREVSES DE DAME
HELISENNE , endurées pour
ſon amy GVENELIC.
AV temps que la déeſſe CIBELE deſpouilla ſon glacial & gelide habit,
& veſtit ſa verdoyante robbe tapiſſée
de diuerses couleurs, ie fuz procrée
de nobleſſe,& fuz cauſe à ma naiſſance, de reduy
re en grand ioye & lyeſſe mes plus prochains parens, qui ſont pere & mere,par ce qu'ilz eſtoient
hors d'eſperance de iamais auoir generation.O
qu'a iuſte cauſe, ie doibs mauldire l'heure que ie
naſquis, Ias que ie fuz née en mauluaiſe conſtellation, Ie crois qu'il n'eſtoit Dieu au ciel, ne For-
tune en terre pour moy. O que i'euſſe eſté heureuſe, ſi le laict maternel m'euſt eſté venin, qui
euſst eſté cauſe de la tranſmigratiõ de l'ame, ſané
ce qu'elle euſt eſté agitée de tant grand anxiets
me pouoit empeſcher de perſiſter en l'ardente amour de mon mary, & quand il eſtoit contrainct
ſoy abſenter, pour faire ſeruice à ſon prince, ie
demeurois ſi chargée d'une extreme triſtreſſe, que
ie l'eſtime indicible, & non equiparable, combien
que feuſſe certaine ſon abſẽce, eſtre propre pour
ma ſanté. En perſeruerãt en telles amours, ma per
ſonne croiſſoit, &premier que peruinſe au treizieſme an de mon aage, i'eſtoye de forme elegante, & de tout ſi bien proportionnée. que i'excedoye toutes altres fẽmes en beaulté de corps,
&ſi i'euſſe eſté auſſi accõplye en beaulté de viſage, ie m'euſſe hardiment oſé nõmer des plus belles de Frãce. Quãd me trouuoye en quelque lieu,
remply de grand multitude de gẽs, pluſieurs venoiẽt entour moy pour me regarder(comme par
admiration) diſans tous en general, voyer la, le
plus beau corps que ie veis iamais. Puis apres, en
me regardant au viſaige diſoient, elle eſt belle:
mais il n'eſt à accõparer au corps. I'eſtoye requiſe de pluſieurs, qui eſtoient ardens en mõ amour,
non de hens de baſſe condition, mais princes &
grans ſeigneurs : ce qui fut cauſe d'accroiſtre le
bruict de moy, en pluſieurs & diuers lieux. Et fut
par ce qu'vng roy auoit de couſtume de ſeiourner ſouuẽt en vne petite ville, dont n'y auoit de
diſtance que deux lieues de la, iuſques au lieu de
noſtre reſidence. Et luy eſtãt informé de moy, eut
deſir de me veoir,parquoy vng iour vint à noſtre
chaſteau(me penſant trouuer) mais mon mary
(comme preuoyant le temps futur) m'auoit faict
abſenter, congnoiſſant qu'impoſſible m'euſt eſte
de reſilſter contre vng tel perſonnage: mais le
bruyct du pays fut tel(pour aulcũ temps) que i'eſtoye eſtimée du nombre de ſes amyes,puis incõtinent fut ſceu le contraire, tellement que reſplendiſſoys en renommée de chaſteté louable,
& auſſi iamais pour homme que i'euſſe veu (cõbien qu'il fuſt accomply en dõ de grace & de nature) mon cueur n'auoit varié, & auoit touſiours
ferme propos de viure ainſi, en desprisant & ayãt
à abhomination, celles qui auoient bruict d'eſtre
flexibles & ſubiectes a cel delict.
* Ce pendant (O mes nobles dames) que viuoye
ainsi conſtante & à bonne raiſon, par ce qu'il n'eſtoit choſe que peuſe deſirer, que promptement
n'en feuſſe ſeruie: & croys que ſi mon mary euſt
ſceu le ſecret de mes penſées, que ſans dilation
les euſt accomplies. Et ſi fortune muable n'euſt
eſté enuieuſe de ma felicité, ie me reputeroye fort
obligée a elle.Mais à ceſte heure à iuſte cauſe m'ẽ
doibs plaindre, cõe de celle qui a vſé de crudelité en moy. Et le moyen qui dõna voye & ouuerture à mes malheurs, fut par vne terre que nous
auõs litigieuſe, parquoy nous fut choſe vrgente
& neceſſaire, de noꝰ trouuer en vne ville(laquelle n'eſt loing de ladicte terre en litige)& à cauſe
de celluy, pour qui eſtions inquietez, ſe tenoit
ſur le lieu,& eſtoit fort vigilant, & craignãt d'eſtre preuenuz,deliberaſmes y aller . Ie n'eſtoys
alcunement marrye de l'inquietude,ignorant
la fortune & maladuenture, ou briefuement ie
debuoye ſuccumber : mais ſuyuant le naturel du
ſexe fœminin (lequel n'eſt iamais raſſaſié de veoir
& d'eſtre veu) ne ponſoye iamais veoir le iour de
noſtre partement, & continuellement incitoye
mon mary, que ce feuſt bien toſt. Le desiré iour
venu , nous trãſmigraſmes en ladicte ville (pour
auoir raiſõ de iuſtice) ou eſtoit le comble de mes
prochains malleurs . Or pluſt à dieu, que i'euſſe
eu la ſcience,de Ia Troyenne CASSANDRA, laquelle par eſprit de prophetie,preuoioit la deſtru
ction du treſillustre & noble ſang Troyen . Helas ie me feuſſe conſeruée des infiniz regretz qui
iournellement pullulent en mõ triste cueur, mais
ie croys quẽ c'eſtoit predeſtitation diuine, par ce
que ie congnois,que ſeruiray d'exemple aux aultres.
*Doncques paruenue au logis, incontinent me
vins appuyer ſur vne feneſtre,& regardois,en tenant propos ioyeulx à mon mary, ſans me ſoulcier de Ia choſe qui nous auoit cõtrainct de venir,
ce qui eſtoit de grande importance . Ce iour ſe
paſſa en toutes recreations, & voluptueulx plaiſirs. Et le lendemain me leuay aſſez matin(ce que
n' eſtoit ma couſtume) & en m'habillant vins ouurir la feneſtre,& en regardant à l'aultre part de
la rue, ie veis vng ieune homme,auſſi regardant
à ſa feneſtre, lequel ie prins à regarder ententiuement, il me ſembla de tresbelle forme & ſelon
que ie pouoye coniecturer à ſa phiſonomie, ie l'eſtimoys,gracieux & amyable : il auoit le viſaige
riant, Ia cheuelure creppe, vng petit blonde, &
ſans auoir barbe , qui eſtoit manifeſte demonſtrance, de ſa gentile ieuneſſe. ll eſtoit aſſez hõneſte en ſon habit, toutesfoys ſans vſer d'accouſtremens ſuperfluz.Et au moyẽ de la grãde chaleur, n'auoit aultre habillemẽt, qu' vng pourpoint
de ſatin noir. Apres lauoir plus que trop regardé
retiray ma veue:mais par force eſtoye contraincte retourner mes yeulx,vers luy, il me regardoit
auſſi, dont i'eſtoys fort contente: mais ie prenoye admiration, en moymeſmes, de me trouuer ainſi ſubiecte, à regarder ce ieune hõe, ce que
d'autres iamais ne m'eſtoit aduenu,l'auoys accou
ſtumé de prendre & capituer les hommes, & ne
me faiſoye que rire d'eulx:mais moymeſmes miderer & recogiter pluſieurs hyſtoires, tant antiques que modernes, faiſans mẽtion des mahleurs
aduenuz par auoir enfrainct & corrumpu chaſteté, en excedãt les metes de raiſon, & me vint ſouuenir de la Greque HELENE, qui fut cauſe de
la totale destruction de Troye.Puis comparut en
ma memoire, le rauiſſement de MEDEE, laquelle
pour remuneration & recompenſe d'auoir preſerué de mort ſon'amy Iaſon, il l'expulſa de ſon
pays, parquoy luy fut neceſſaire de mendier, & re
querir les ſuffrages & ſecours d'aultruy, dõt aduint que la pauure mahleureuſe, par vng deſeſpoir, de ſes propres mains occiſt ſes enfans.Apres
il me ſouuint de EVRIAL & la belle LVCRES-
SE, leſquelz par aulcun temps en grand hilarité
& ioyeuſeté furent, mais depuis ledict EVRIAL
fut contrainct ſoy abſenter, & ſuyure L'empereur, qui fut cauſe de la mort immaturée de ſa da
me. Pluſieurs aultres ſe repreſentoient en mes tri
ſtes penſées, comme LANCELOT du LAC,& la
royne GENEVRE, qui furent cauſe de adnichiller l'excellente recommée du magnanime Roy
ARTVS, & conſequemment des nobles cheualiers de la table ronde. Et en ce meſme temps,
TRISTAN de Cornouaille & la Royne YSEVL
ſouffrirent treſgriefues fatigues,par ce que leurs
damnables amours eſtoiẽt venues à la notice du
roy Marc.
A
Pres auoir en mon imagination conſideré
toutes ces choſes , i'eſtois deliberée de me
deſiſter d'amours, quãd l'appetit ſenſuel me vint
liurer vng treſdur aſſault, me voulant perſuader
de le ſuyure, en accumulant en ma triſte memoire innumerables penſées, toutes diſſemblables
aux premiers, dont ie commencay à deuenir
froide, & fuz en telle extremité, que par voix ne
ſe pourroit exprimer, par conception comprendre, ou par fantaſie ymaginer. La ſemblance, effigie ou ſimilitude du ieune iouuẽceau, eſtoit paincte & depicte en ma penſée. Cela cauſoit port,
ſaueur, & avde à amours, en ſorte que la penſant
mitiguer, elle croiſſoit & augmentoit, & diſois en
moymeſmes: ne c'eſt que ſimpleſſe, d'eſtre ainſi
timide, il fault laiſſer la triſte apprehenſion des
maulx qui ſont aduenuz au temps preterit, &
auoir regard au temps preſent. Ie congnois plupos, me tranſperca le cueur, & feuz agitée, perſecutée & affligée de nouuelles douleurs, parquoy
ne peuz promptement reſpõdre, & quand ie peuz
parler, riant fainctement, luy deis: Ie crois que ce
biẽ la, ne m'eſt pas deu, car vous eſtimez que celle ſeroit felice & hereuſe, qui auroit vng tel amy, non pourtant ie n'en ay point d'ẽuie, car feuſt
il auſſi beau que Narciſſus, qui n'eſtimoit creature equiparable à luy en beaulté, iamais mõ cueur
ne pourroir varier, ne vaciller, & certes auſſi ie
croy que ſes penſées & ymaginatiõs, ne ſont pas
en moy, aumoins que i'euſſe peu apperceuoir.
E
T apres auoit excuſé mon amy, ie me
retiray oultrageuſement irritée, nouueaux & diuers penſementz diſcouroiẽt par ma fãtaſie, i'eſtois inceſſamment aguillõnée de la beaulté ymaginée & paincte en ma memoire du plaiſant iouuenceau:mais
quand i'euz bien conſideré, ie commẽcay à mitiguer, & temperer ma fureur, diſant en moy meſmes : ie ne doibs eſtre hors d'eſperance d'auoir
iouyſſance de mon amy, car mon mary n'a point
de ſuſpition de moy, mais indubitablement m'eſtime ferme & conſtante. s'il ſ'eſt apperceu des
couſtumiers regardz de mon amy, ie trouueray
bien excuſe qui aura lieu. Il me fault apprendre
à ſouffrir patiemment, car il n'eſt ſi grãd trauail,
que par prudẽce ne ſoit moderé:ne ſi acerbe douleur, que patience ne derompe. Et auec ce, qui ſe
differe, ne ſ'aboliſt. En ceſte deliberatiõ paſſay
encores quatre iours, ie n'oſoye plus regarder à la
feneſtre en la preſence de mõ mary : mais en ſon
abſence, ie vſoys des regardz accouſtoumez, penſant que par ce moyen, me feuſt imparty quelque
refrigeration, mais cela me cauſoit plus d'ardeurs
& enflammemens. Vng iour entre les aultres, ie
veiz mon amy allant parmy la rue : il me prind
vouloir de m'enquerir de ſon eſtat, & manière
de viure, ce qui me fut exhibé. Il eſtoit de baſſe
condition, dont ie feuz merueilleuſement marrye : mais la grand fureur d'amours (dont i'eſtois
poſſedée & ſegneuriée) m'offuſqoit, & oſtoit la
cognoiſſance, en ſorte que combien qu'il m'en
deſpleur, l'amoir ne diminoit.
CE pendant que viuoye ainſi deſtituée de ma
liberté, mon mary eſtoit melencolieuſement
irrité, de veoir mes geſtes &contenances.Et pour
ceſe occaſion, voulut changer de lieu (dont ie
fuz aulcunement faſchée) mais conſiderant que
mon amy trouueroit bien le lieu : & qu'amours le
preſſeroit & ſtimuleroit, d'inueſtiguer & cercher,
Ie ne ſeis aulcun ſemblant de mal contentemẽt,
& ainſi nous departaſmes, & allaſmes reſider en
vng aultre lieu (aſſez proche du temple, ou l'on
faict les diuins oracles) ce qui vint incontinent à
la notice de mon amy.
*Parquoy la iournée ſequente, ſe trouua en la
maiſon plus proche de la noſtre, & ſeiournoit à
la porte, regardant ſ'il me verroit à la feneſtre:
mais incontinent que ie l'euz veu, ie me retiray
vng petit, affin de prendre conſeil à mon miroir,
de mon accouſtrement, grace, & contenance. Puis
apres me mis à regarder affectueuſement, & pour
la doulceur intrinſeque que ie ſentoye de ſa veue,
ie commencay à dire en moyſmeſmes ( comme ſi
i'euſſe parlé à luy) Certes mõ amy vous eſtes fort
diligent, alcune negligence ne vous doibt eſtre
attribuée, ou improperée. Parquoy vous eſtes digne, & meritez d'auoir recompenſe, pour le
moins vous doibt eſtre imparty ceſte priuaulté
d'auoir audience: Ainſi que ie prenoys ſingulier
plaiſir, en mes amoureuſes pẽſées, mõ mary ſe vit
appuyer aupres de moy, lequel ne ſe peut garder de declairer & deſcharger ſõ cueur:en adreſ-
ſant ſon propos à moy, d'une grãd fureur me vint
à dire : Ie voys la voſtre amy que vous regardez
merueilleuſement, ſoyez certaine, que ie ſcay
veritablement que vous eſtes ſurprinſe, dont il
me deplaiſt. Ie vous voids vſer de regards diſſolus
& impudiques, & eſtes ſi perturbée, que raiſon
ne domine plus en vous : mais ie vous aſſeure ſi
vous cõtinuez en telz regardz, ie vous dõneray à
cõgnoiſtre que vous m'aurez treſgrieſumẽt offẽ
ſé. Quant ie l'euz eſcouté, ne fut en ma puiſſance de reſpondre:mais comme femme vehementement affligée, par langoureuſe infirmité, &
treſangoyſſeuſe douleur, me conuint aſſeoir, aultrement ie feuſſe tombée, & quand ie peuz parler,
luy commencay à dire: Las mon amy, qui vous
meult de m'increper, & ſi cruellement bleſſer mõ
cueur, en me ſeruãt de telz propos? vous me cauſez ſi extreme douleur, qu'il ne m'a eſté poſſible
citer. Mais apres auoir eſte longue eſpace en telle
extremité, commencay à reprendre vng petit de
vigueur, parquoy à voix caſſée & interrompue, ie
deiz: O mon treſcher amy, vnicque eſperance de
mon afflict cueur, cõment pourray ie à ceſte heure temperer la grand ardeur, qui iournellement
croiſt & multiplie en mon cueur, en ſorte que ie
bruſſe & conſumme? Ie ne vois apparence ne cõmencement de refrigeration, & quand poſſible
me ſeroit de m'en deſiſter, ie ne vouldrois, pour le
delectable plaiſir que i'ay en ton regard. Las For
tune, tu me preſte continuellement cauſe de deſe
spoir: car ſi ie ſuis priuée de la veue de mon amy,
ie ne deſire aultre choſe que l'oultrageuſe Atropos immaturéement vſe de crudelité en moy, qui
me ſemblera doulceur, combien qu'elle prouocque les aultres à auoir timeur & craincte. En diſant ces propos, i'eſtois tãt fatiguée & Iaſſée, qu'il
n'eſtoit poſſible de plus. Ainſi que i'eſtoye en telle vaine & ſuperflue ſollicitude, ie vys mon mary
lequel reuenoit de ſolliciter aulcuns de ſes affaires: lequel voyant que i'eſtois ſi triſte, penſoit que
i'euſſe eu honte & vergogne des iniures qu'il
m'auoit dict, ſi que, par ce moyen, me deuſſe retirer de l'exceſſiue amour que ie portoye à mon
amy, mais il eſtoit bien aliené de la verité, car aul
tre choſe que la mort ne m'euſt ſceu ſeparer de
ſon amour. Nonobſtant mon mary auoit moderé
ſa fureur, & me diſt:Ie vous prie dictes moy d'ou
vous procede de voſtre triſteſſe: eſt ce pour ce que
n'auez l'opportunité d'accomplir voſtre vouloir
luxurieux & inceſte? ou ſ'il vous deſplaiſt, ayez
contrition d'auoir ſi long temps perſiſté en voz
continuelz regards, ne vous voulant deſiſter de
voſtre folye. Vous representez vous d'auoir laiſſé
ſurprendre voſtre cueur, voulant commencer
vne vie deteſtable & abhobinable? Si ie penſoye
que voſtre vouloir ſuſt de adnuller & chaſſer amour de voſtre cueur, & vous vouloir reduyre &
remettre à plus honneſtes couſtumes de viure, ie
ne vous en tiẽdroye à moindre eſtime, par ce que
ie congois le premiers mouuemens n'eſtre en
noſtre puiſſance.
Tout ſubit qu'il eut acheué ſon propos, ie
luy commencay à nyer le tout. Car i'eſtoye
deuenue hardye & audacieuſe, & iuſques à ce
temps auois eſté timide, & luy dis ainſi: Comment eſtes vous encores en telle mauldicte &
contre mon vouloir, me conuenoit retirer.
AINSI COMME auez ouy (treſcheres dames) i'eſtois traictée en amours, aulcuneſfois par extremes douleurs contraincte gemir &
lamenter, & quelque fois grand ioye &conſolation m'eſtoit irrigée, au moyẽ du plaiſant regard
de mõ amy. I'allois ordinairemẽt ouyr les ſuffrai
ges diuins au maiſtre tẽple ou tout chaſcun cõue
noit, pareillemẽt ſi faiſoit mõ amy, touſiours accõpaigné de pluſieurs. Ie veoie manifeſtemẽt ſon
incõſtãce & imprudẽce, par ce qu'il me mõſstroit.
Et comme ie pouois conferer, ou preſupposer par
ſignes euidẽs, il publioit & diuulgoit noz amours.
Et oultre plus, i'en fuz certaine par l'une de mes
damoyſelles, laquelle l'ouyt en deuis, & diſoit
ainſi à l'ung de ſes cõpagnons: ceſte dame la eſt
merueilleuſement amoureuſe de moy, voyez les
regards attrayãs de ſes yeulx, ie preſuppoſe qu'en
continuant de pourſuyure, facilemẽt en pourray
auoir iouyſſance. Quand ce propos me fut recité,
tout ſubit deffaillit la vigueur de mõ cueur, & par
paſſiõnée faſcherie enclinay mõ chef en terre, cõe
fait vne violette ſa couleur purpurine, quand elle
eſt abbatue du fort vent Boreas. Ie demouray lõg
tẽps fort pẽſãt, puis apres redreſſãt ma veue ie viz
mõ amy, lequel ie regarday en mõſtrãt ſẽblãt en
maniere deplaicte, &diſoye en moy meſmes: Las
fortune que tu m'es aſpre, aduerſe, feroce, & cruelle. Ie cõgnois a preſẽt que ce n'eſt que ſimulatiõ
& fainctiſe de celluy que i'eſtimoys qu'il m'aymaſt cordialement, mais helas il ne tend à aultre
fin qu'à me priuer d'honneur, pour en tenir ſes
propos & deriſions : mais combien que ie le congnoiſſe tel, mon cueur eſt tant à luy, qu'il n'eſt en
ma faculté de le retirer, mais doreſnauãt ie n'uſeray plys de regards, aumoins en public: car la bõne renõmée eſt facile à denigrer, & par eſpecial
des gentiles fẽmes, quand elles ne ſont modeſtes,
comme à leur honneſteté appartient. En ceſte deliberation me departis, & vins en ma chambre,
& me tins tout le iour ſolitairement, & au ſoir
quand ie fuz couchée aupres de mon mary, mon
entẽdemẽt cõmence à voltiger en cõpoſãt diuerſes & nouuelles phãtaſies, qui me cauſoit vne laborieuſe peine, en ſorte que ne pouoye dormir.
MOy eſtant ainſi tourmentée et trauaillée,
i'ouy pluſieurs inſtrumens, leſquelz
ſonnoyent en grande armonie & melodieuſe
plus, tranſpercez le cueur variable, & retirez
voſtre eſpée & ſanguinolente. Ne vſez
de pitié en moy non plus que fiſt PHIRRHVS
en POLISENNE, laquelle fut immolée ſur le
tumbeau ACHILLES : & ſi vous ne le faictes, la
fureur & rage qui me tient me preſſera & pourforcera de me precipiter moy meſmes. Et en ce
diſant, mes yeulx eſtincelloient de furieuſe chaleur, &frappoye de mon poing contre mon eſtomach, tellement que ie feuz ſi laſſée, que ie demeuay comme morte. Et quand ie feuz reuenue en moy, ie veiz mon mary & mes damoyſelles, & aultres ſeruiteurs domeſticques qui eſtoient esbahys de telle ſincopiſe & paſmoiſon.
Et quand ie peuz parler, ie demanday pourquoy
on ſ'eſtoit leué, & mon mary reſpondit, mais
que vous ſoyez couchée, ie vous le diray & ſans
tenir plus long propos, par vne de mes familie-
res ſeruantes me fiſt porter coucher, & commen-
ca à me dire: O mon dieu, ie n'euſſe iamais pen-
ſé (combien que ie vous euſſe dict honte, & vſé
de propos rigoureux) que la chaleur d'amours
euſt eſté en vous ſi vehemente & inextinguible,
car ie voy que vous en eſtes à la mort, dont ie
ſuis marry. Car combien que vous ayez grande-
ment failly, ce que m'auez confeſſé de voſtre bou
che que vous eſtes occupée en nouuelles amours,
ie vous ayme tant qui me ſeroit difficile, & (com-
me ie croy ) impoſſible de me ſcauoir diuertir de
voſtre amour : mais ie vous aſſeure que ie prendray cruelle vengeance de voſtre amy, lequel
eſt cauſe de accumuler & aſſembler tant de triſteſſe en mon cueur, mais ſ'il vous prend enuie
de le baiſer, deuant qu'il ſoit trois iours ie vous
le feray baiſer mort. Quand ie ouy ces propos,
mon cueur fut aiſſi fort oppreſſé que ceulx qui
recoipuent condemnation & ſentence mortele,
&ne peuz tenir de luy reſpondre : l'ayme trop
mieulx que prenez vengeance de moy comme ie
l'ay merité, ſans oultrager ce ieune homme, qui
m'a riens offenſé, pourtant ſ'il eſt amoureux a il
deſeruy la mort? c'eſt le propre & vray naturel
des ieunes gens. Ces parolles proferées en ſouſpirant iuſques à effuſion de larmes, en ſorte que
mon dolent mary fut contrainct de me appaiſer, en me iurant & affermant que puis que i'en
eſtois ſi amerement courroucée qu'il ne vouldroit moleſter ny oultrager, mais il me prioit
de delaiſſer le Fol deſit que i'auoye de mon ieune
amy, diſant, que facilement le pourrois faire, en
me conſeillant en moy meſmes, & que combien
qu'il ſoit difficile, ſi eſt il poſſible. Et en me faiſant telles remonſtrances ſ'approcha de moy,
pour paruenir au plaiſir de VENVS, mais en grãd
promptitude me retiray loing de luy, & luy dis:
Mon amy ie vous ſupplye que le laiſſez repoſer, car au moyen des triſteſſes & angoiſſes,
dont mon miſerable cueur eſt continuellement
agité, i'ay vne debilitation de tous mes membres, en ſorte que n'eſpere plus de viure, ſinon
en langueur & infirmité. Et en ce diſant, me aſſis en mon lict, faignant d'eſtre griefuement
attaincte de maladie, dont il deſplaiſoit
grandement à mon mary, & ſ'eſforcoit de appaiſer mes larmes,
pleurs, douleurs, & ſouſpirs, & quand il penſa
m'auoir vng peu
conſolée, il
ſ'endormit
iuſques au
iour.