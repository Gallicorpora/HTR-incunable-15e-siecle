quel eut nom noe. 

Et l aima moult dieu et luy dist. 

Noe ie uois que toutes les creatu res qui uiuent sur la terre ont corrompu leur uoye deuant moy. 

Et la terre est cor rompue de maulx et de douleurs Ie les uueil punir et destruire commencant a l õ me iusques aux petites bestes qui sont sur terre, et aux oyseaux qui uolent en l air et me repens que ie les fis oncques. 

Tu feras une arche de boys bien polye et bien ioincte ensemble et sera de troys cens cou dees de long de cinquante de large 

Et de trente coudees de hault 

Et en l arche feras une fenestre d une coudee de hault, et oindras l arche bien dehors et dedens si que nulle eaue y puisse entrer. 

Quant noe eut ouy le commandement de nostre seigneur il fist l arche ainsi comme dieu lui auoit cõ mande. 

⁋Quand l arche fut faicte nostre seigneur luy dist. 

⁋Tu prendras de tou tes manieres des bestes et d oyseaulx qui uiuent sur terre de chascune masle et femel le, et mettras pour chascune creatures ui ures selon ce que mestier leur sera. 

⁋

Et toy ta femme et tes enfans et leurs femmes y entreras, et y mettras uiãdes pour uoꝰ. 

Car ie feray eaue yssir hors de leurs cours a si grant habondance que toutes les creatures qui uiuent sur terre seront peries et mortes fors seulemẽt celles qui serõt en l arche auec toy Lors print noe de toutes creatures uiuãtes sur terre mal le et femelle comme dieu luy auoyt commande et les mist dedens l arche. 

Et quãt il les eut mis dedeus il y entra et sa femme et ses enfans auec les femmes de ses enfans, et quant ilz furent dedens l arche nostre seigneur clouyt la porte par dehors. 

Et les eaues commencerent a croistre tãt que la force des eaues leua l arche en hault tellemẽt qu elle ne sentoit plus terre. 

Qua rante iours et quarante nuitz furent ouuertes les fenestres du ciel et pleut grant habondance d eaue et les fontaines d abismes furent toutes desrompues;

 et surmon ta l eaue toute la terr et les plus haultes montaignes qui estoyent au monde bien quinze coudee de hault excepte paradis terrestre auquel n entrerent point les eauues du deluge. 

Et gurent toutes les creatures du monde peries excepte noe et ceux qui estoient en l arche auec luy et dura la force du deluge cent et cinquante iours et le septiesme mois reposa l arche sur les mõ taignes d armenie et le mois dixiesme fu rent tellement les eaues descrues que l on ueoyt le bout des montaignes. 

Et estoyt noe en l arche et sa mesgnie en grãt esbaisse mẽt et doubtãce pour ce qͥlz ne ueoient que d eaue et dobtoient que dieu les eust obliez Au bout de dix mois cõmẽca l eaue abais ser. 

Lors noe ouurit la fenestre qu il auoyt faite en l arche et laisse aller le corbeau pour ueoir se il trouueroit point terre. 

Et le cor beau uola tant qu il trouua une charoygne alant par dessus l eaue et s asist dessus et ne retourna point a l arche. 

Quant noe uit que le corbeau ne retournoit point il mist hors la colombe pour sauoir se la ter re estoit descouuerte et se les eaues estoient escoulee. 

Laquelle ne trouua point de lieu la ou elle peust reposer son pie et s en retour na a l arche et noe la print et la mist dedens l arche. 

Sept iours apres il remist la colombe dehors de l arche laquelle retourna au uespre portant en son bec une branche d oliue toute uerde. 

Lors noe congneut que les eaues cessoient neantmoins il attendit autres sept iours et puis remist la colombe hors de l arche laquelle trouua pa sture pour elle et ne retourna pas en l arche uers noe. 

Uant noe uit que la colombe ne retournoit point il congneut qu elQ le auoit trouue asses de pasture et de terre descouuerte pour habiter. 

Pour quoy il adoura nostre seigñr et en eut mõlt grant ioye. 

Car il auoit este longtemps en prison du deluge 

Et les eaues menerẽt l arche es hautes montaignes d armenie. 

Lors ouurit noe la couuerture de large et uit que la terre estoit seiche et les eaues es coulees dont il fut moult ioyeulx. 

Apres nostre seigneur parla a noe et dist. 

Qu il ys fit hors de l arche. 

Lors noe et sa mesgnye yffirent hors de l arche. 

Et quant tout fut de hors hommes bestes et oyseaux. 

Noe edifia ung autel a nostre seigneur et sacri fia de toutes les bestes nectes qui estoient yssues de l arche auec luy. 

Et nostre seigneur receupt l oudeur du sacrifice de noe et luy dist. 

Croisses et multipliez et remples la terre Commẽt cõcepcion de nostre dame fut demonstree et annoncee en lombar dique hystoire. et comment l ange l annonca a ioachin mari de saincte anne. 

Our ce que ce present liure est intitule le mirouer de la redemtion de l umain lignaige chose deue P et conuenable est que a la benoiste uierge marie laquelle a este le fondement et racine de la dicte redemption. 

⁋Car d elle a uoulu naistre le saulueur et redempteur du monde nous commencons 

Et premie rement comme elle a este figuree, denoncee, et demonstree par les peres et prophe tes anciens comme cy apres sera demonstre. 

Et affin que plus facilement l on puisse auoir entree en la matiere nous metons ung tel exemple. 

Il fut ung homme qui aloyt de hierusalem en hierico, et luy entre dedens le desert fut prins des larrons et murtriers des boys qui le batirent. 

Et naurerent et le laisserent comme mort. 

⁋Le fait passerent par le dit desert ung prestre et ung leuite qui le uirent ainsi naure et le laisserẽt, car il ne luy pouoiẽt guerir les playes. 

Ap̃s passa ung samaritaĩ lequel meu de pitie uint au dit homme naure et lui donna guerison de ses plaies 

Et se le dit samaritain ne fust la ue nu iamais le poure homme n eust este gue ri de ses plaies Par cestuy exẽple nous est figure toute nature humaine laq̃lle fut na uree a mort par le peche du premier hõe et qui na pas recouure guerison par le p̃stre qui nous signifie circoncision loy enciẽne ne par le uentre qui nous signifie contrici on. 

Car circoncision et contriciõ ne peuent satisfaire a l offẽce du premier pere Mais le samaritain qui nous figure nostre seigneur iesu crist par sa mort et passion la de liure, et luy a dõne guerison de sa plaie mor telle. lequel s il ne fust uenu, et n eust prins char humaine iamais l omme naure n eust este gari pour la quelle garison faire nostre dit seigneur iesu crist uolut eslire une uierge. 

Et enuoya ung ange pour annon cer la sanctification, la conception et le nom d elle en disant Celle est la bien eureu se et sainte uierge marie par laquelle salut a este fait et sante donnee a l omme na ure laq̃lle a este figuree par plusieurs figu res des anciens peres comme cy apres ap perra. 

Comme le roy astrages uit par son ge que de sa fille croissoit une uigne en l y stoire scolastique. 

E roy astrages uit en songe une uision merueilleuse. 

Car il luy sembloit que de sa fille croissoit une uigne de laquelle uigne les fueilles et le fruict se espãdirẽt tãt qu ilz umbroient et dõnoient umbre a tout son royaume de laquelle uision l interpretacion luy fut faicte telle que de sa fille de uoit naistre ung roy lequel seroit plus grãt en puissance et seigneurie que luy. 

Laquel fille engendra de puis le roy cyrus lequel deliura le peuple d israel de la captiuite et seruitude d egipte. 

Ceste figure nous signi fie la uierge marie;

 car comme au roy astrages fut dist q̃ sa fille engendreroit ung roy plus grant en puissance que luy. c est as sauoir le roy cyrus. 

Aussi a ioachin pere de la uierge marie fut annonce que sa fille porteroit iesu crist. 

Et comme le roy cyrus deliura les iuifz de la seruitude de ba bilone. 

Aussi iesu crist nous a deliure de la seruitude du dyable 

⁋La fille d astrages de laq̃lle croissoit la uigne noꝰ signifie et de monstre la u̾ge marie laq̃lle a apporte au mõde la uraye uigne. 

Car cõe dit iesu crist Ie suis la uraye uigne;

 et mon pere est le uray uigneron. 

Le uergier enuironne et clos et la fontaine signee au quart chapitre des cãtiques. e prophethe salomon aux liures des cantiques a dit de la benoite uierge marie qu elle deuoit estre sanctifiee au uentre de sa mere L quant il lappella iardin clos et ferme 

Et la compara a une fontaine sellee et fermee car quant elle estoit enclose au uẽtre de sa mere le saint esperit espãdit en elle sa gra ce et la seella du seau de la saincte trinite;

 tellement que en elle ne pouoit entrer nul le mauuaise pẽsee ne cogitaciõ. 

Tu doul ce uierge marie es le uray iardin de tout plaisir et ioye 

Et tu es la uraye fontaine qͥ as assasie et donne a boire a tous ceulx qui ont soif Comment balaam le prophete prophetisa la natiuite de la uierge marie par la naissance de lestoille au. xxii. chapitre des nombres. 

A natiuite de la uierge marie nous a este annoncee et propheL tisee par balaam le prophete. lequel par la grace du sainct esperit dist et prophetisa ainsi. 

Il uiẽdra et naistra une estoille de iacob par laquelle estoylle noꝰ est figuree la uierge marie. car ainsi que mariniers qui naigent sur la mer et pour la tempeste des undes sont aucunesfois en grant peril et ne scauent ou ilz sont se radressent par lestoille Aussi pareillimẽt nous qui sommes en la mer de ce monde auons este radresses par la uierge marie qui est uraye estoille qui mayne. 

Et conduit lomme au port de salut Balaam qui auoit este mande du roy balac pour maul dire le peuple disrael. 

En lieu de maledictiõ dõna bñdictiõ en noꝰ demõstrãt et figu rãt q̃ nostre maledictiõ deuoit esire tournee en bñdictiõ ꝑ la uierge de laquelle la. natiuite a este figuree par la dicte estoile 

Et aĩsi que le dit balaã aloit pour le mau dire sur son asne, lange de dieu suruint a lencontre tenãt une espee nue en sa main lequel faisoit semblant de le uouloir frap per et gardoit que lasne naloit auant. 

Ain si lange de dieu uint a marie pour lui annoncer que toute malediction seroit tournee en benediction, et que par elle toꝰ mau uais seroient frappez en empeschez de non nuire aux bons crestiens Commen la uierge marie fut nee A Ux chapitres deuant ditz nous auone ueu comme la natiuite de la uierge marie a este figuree et demonstree. 

Et maintenant nous fault ueoir de laquelle lignee elle est descendue Pourquoy deues sauoir que la uierge ma rie est descendue et a prins naissance de la lignee de iesse qui fut pere de dauid, de la quelle naissance le prophete ysaye parla par le saint esperit et prophetisa comme cy apres est declaire par la uerge de yesse au .xi.c. de ysaye Cõment la uierge marie est signifiee E prophete ysaie rempli du saĩt esperit prophetisa et dist aĩsi de yesse et la fleur de sa racine montera en la uierge marie. 

Il ystra et nai stra une uierge de la racine de hault sur laquelle fleur reposera la grace du sainct esperit.Laquelle uerge nous figure la uierge marie qui a este arousee de la rousee du ciel et nous a apporte une tres belle fleur en laquelle auons trouue sept bonnes medecines. 

Par lesquelles nous sont figures les sept dons du saĩct esperit En la fleur dessus dicte sont trouuees sept uertus et proprietes. 

Cest assauoir atou chement. 

Odourement. fruit. couleurs. 

Fueilles Jus. et saueur. 

Lesquellles sont grandement proffitables a lame contre les sept peches mortelz. comme nous mon strerone de chascune 

Et premierement qui a latouchement de la rouse dessus dicte peut facillement mettre au bas toute presumption et orgueil, car il sera dispose a la craĩte de dieu et a la congnoissance de soy mesmes car qui pense et considere comme lucifer ꝑ son orgueil fut iecte du hault de paradis au parfond d enfer prent en son cueur la crainte et timeur de dieu. 

Car nous pouuons considerer que puis que dieu na pas uoulu per mettre ne porter l orgueil des anges purs que moĩs ueult suporter lorgueil des hom mes, car les anges ont eu dignite et noblesse naturelle par laquelle se pouoyent aucunement esleuer en orgueil mais lom me miserable na q̃ misere par quoy se puisse ou doiue esleuer en orgueil. 

Par le goust de la dicte fleur est amollie lobstinacion limpiete du cueur endurcy est obsti ne, car le cueur qui a le dit goust est facilement enclin a pitie et compassion des tristes 

Et quant il est auec les tristes a com passion de leurs douleurs et tristesses. 

Et quant il est auec les ioyeux mainent ioye et sesiouit auec eulx. 

Par fruit de la fleur est amodere toute passion dire, car celui qͥ ensuit le fruict de la dicte fleur ensuyt les oeuures de iesucrist qui est le uray fruit de sa fleur 

⁋Par la couleur hors dycelluy est entendu lomme fort pour soubstenir toute peine et aduersite pour nostre seigneur iesucrist 

⁋Car la couleur de celle fleur nest aultre chose que le sang precieux que nostre seigneur iesucrist a pour nous espãdu 

Et celuy qui a la uertu de celuy sang en lui est p̃st et appareille de recepuoir et por ter toute peine angoisse et tribulaciõ pour lamour de iesucrist. 

Par les fueilles de la fleur est amodere et anichille tout appetit de auarice et de concupiscence mondaine car les fueilles ne sont autre chose que les parolles et enseignemens de iesucrist. les quelz se les hommes mectent a effect euiteront tout desir mondain et couuoytise des biens mondains pour peruenir aux biens spirituelz par le suc et ius de la fleur est dechassee toute gulosite et replectiõ mõ daine 

Et est rempli lomme de lesperit de prudence et congnoissãce.car lesperit mon dain ne congnoit que les choses uaines et mondaines. mais lesperit de prudence con gnoit les choses pardurables et mondaines. 

Par la sauuer de celle fleur et dechas see toute luxure et cõcupiscence charnelle de lõme et est rempli de la uertu de chaste te et continence Car quant lõme est rempli du saĩt esperit il repute toute cõcupiscẽ ce et desir charnel estre sur et amer comme quãt lõme a sus la langue du miel toutes les choses que luy uiennent apres lui sem blent ameres Aussi quant lõme est rempli de la grace du saĩt esperit qͥ est signifie ꝑ le ius de la fleur toutes choses mõdaines lui semblent ameres et detestables. 

Cõmẽt la uiege marie est figuree par la porte close au. xliiii. chapitre de ezechiel. 

A U chapitre dessus est demõstre cõ me la uierge marie est figuree par la uerge de yesse Dies est a ueoir et considerer comment elle est par la porte close figuree et demõstree comme dit Eze chiel prophete lequel par le saint esperit dit et prophetisa aĩsi. 

Ceste porte sera close et serree et ne sera point ouuerte et hom me ne entrera point parmy elle, car le seignenr dieu disrael est entre par elle. 

Laq̃l le porte nous figure la uierge marie, par laquelle le sauueur du mõde a uoulu pas ser sans ouuerture nulle et sans apercion laquelle fut uierge deuãt lẽfãtement uier ge a lenfantement et uierge ap̃s lẽfantement 

⁋Comment le temple de salomon figu re la uierge marie au troysiesme liure des rois au.u.ui et uii. chapitres L E roi salomon edifia ung tẽple a lõneur de dieu leq̃l nous represẽte et figure la uierge marie lequel tẽple auoit trois uoies pour aler ꝑ lesquelles .iii. uoies noꝰ sont signifiees trois aureolles ou cou ronnes et p̃eminẽces que eut la uierge ma rie. 

La premiere est laureolles ou couronne des uierges car elle uoua uirginite a dieu La seconde est laureolle des martirs.car elle fut martire en son esꝑit et ameLa tier ce aureolle est des docteurs. car elle fut en seigneresse des docteurs non pas par publique predicaciõ mais par familliere ex ortacion. 

Celuy temple aussi fut edifie de marbre blanc et aourne de pur or. 

Aussi la uierge marie fut blanche par la uirginite et fut aournee par dedens d or parfaict da mour 

⁋Cõmẽt marie fut offerte au temple. 

A Pres que la uierge marie fut nee elle fut deportee de par son pere et et offerte au prestre de la loy pour apprensa mere au temple et fut presentee dre le seruice diuin et seruir nostre seigñr Ceste offrande fut demonstree par une figure qui s appelle la table du soleil en la rayne uous uerres cy apres Comment la table dor offerte au tem ple du soleil represente la uierge marie en listoire scolastique I L y eut des pescheurs qui iecterẽt leur file en la mer en intencion de prendre du poisson, lesquelz cuidans auoir du poisson tirerent leur file a eulx et trouuerent dedens une table d or belle et riche a merueilles et decoste la riue de la mer auoit ung temple edifie en sonneur du soleil leq̃l le peuple de celuy pays adouroit comme dieu Lors les pescheurs apporterent la dicte table a celuy temple et loffrirent au soleil dieu. 

Et fut celle table appellee de tout le peuple la table du soleil en la rayne. 

Par celle table du soleil la uierge marie nous est figuree et demon stree. laq̃lle fut offerte au uray soleil cest assauoir a dieu de paradis. 

La table dor fut offerte au temple du soleil corruptible mais la uierge marie fut offerte au temple de dieu ĩcorruptible et pardurable. 

Plu sieurs hommes desiroyent ueoyr celle table. 

Aussi plusieurs saincts hommes ont desire a ueoir la uierge marie. 

Par celle ta ble nous est bien figuree la uierge marie car comme sur la table sont mises les uiã des pour soubstenir le corps aussi la uierge marie nous a apporte le fruit de uie ꝑ lequel toutes creatures receuent saturaci on perpetuelle 

⁋Comme iepte sacrifia sa fille a dieu au .xi. chapitre des iuges N Ous lisõs en lancien testament que les enfãs disrael ayans guer re contre les enfans damon eslirent une homme nomme iepte pour leur iuge et cõduicteur encõtre leurs ennemys lequel allant en la guerre uoua a dieu que se il luy donnoit uictoire de ses ennemys. 

La premiere chose qui luy uiendroit a lencontre apres la uictoire il luy sacrifieroit Aduint que dien luy donna uictoire contre ses ennemys et luy re tournant de la bataille la premiere chose qui luy uint a lencontre fut sa fille dont il fut moult desplaisant combien quil tint son ueu et sa promesse et la sacrifia a nostre seigneur. 

Celuy sacrifice ne fut ne iuste ne honneste. 

Car follement il uoua et sans misericorde executa;

 mais ioachin et anne offrirent la uierge marie iustement et honnestement, car ilz ne l occirent pasmais loffrirent pour seruir et prier dieu. 

Jepte fist une promesse laquelle nest pas louee des sainctz docteurs car il tua sa fil le. 

La fille de iepte fut offerte pour la uictoire eue des ennemis mortelz. et la uier ge marie fut offerte deuant la uictoire af fin quelle eust uictoire cõtre les ennemis dẽfer. 

Marie fit une promesse qui fut ag greable a dieu et aux anges en uouãt uir ginite, mais la fille de iepte ploura pour sa uirginite pour ce qu elle mouroit sans auoir eu signee de son corps. 

Cõmẽt la royne de perse regardoit le royaulme de son ꝑe par ung iardĩ cõstruit et ediffie en haultesse;

 en listoire scolastiq̃. 

L E roy de perse fit faire a sa femme ung iardin hault esleue duquel elle pouoit ueoir le pays de son pere, car elle desiroit tousiours de le ueoir. 

Par laquelle nous est figure le regart de la uierge marie. laquelle desiroit tous les iours ueoir le royaulme de sõ pe re celeste par seruente et ardente deuociõ et par estude car elle prioit incessamment dieu pour la saluacion de lumain lignage et lisoit tous les iours lescripture ou estoit prophetise laduenement de iesucrist 

⁋

Et quant les autres pucelles lesquelles estoi ent auec elle au tẽple alloiẽt deuers leurs parens Ele desiroit tousiours a demourer au temple. et tout ce qui estoit a nestoi er et lauer au temple elle le lauoit etnetoi oit. 

Iamais ne dormoit se necessite ne la contraignoit de dormir. elle menoit uie si humble et si deuote quelle estoit a ung cha cun exemple de bien uiure. 

Quant elle es toit entre les hommes;

 iamais ne les regardoit.

⁋Mais tournoit et baissoit ses yeux en terre, et le cueur auoit tousiours esleue enuers dieu le createur. 

Et a brief parler on ne sauroit escripre la grãde perfection de sa uie en toute uertu quelle ne menast encores plus parfaicte Epitre 

⁋De la natiuite de la uierge marie espitre escripte au liure des prouerbes Au uiii. chapitre N Ostre seigneur ma posside des le commencement de ses uoyes et deuant quil fist riens au commencement i ay este ordonnee de perpetui te et de anciennete deuant que la terre fut faicte. les abismes nestoient pas encores et i estoie ia conceue.les fontaines ne donnoient pas encores eaues 

⁋Deuant toutes les montaignes ie estoie conceue 

⁋Il n auoit pas ẽcores fait la terre ne les fleu ues ne les ruisseaulx de la terre. 

Quant il disposoit les cieulx, ie estoie presente et quant il fermoit les abismes de certaine loy et terme quant il fermoit les estoilles en hault et deliuroit les fontaines des ea ues. 

Qnant il bailloit et astablissoit a la mer son terme, et mettoit loy aux eaues quelles ne passassent leurs fins. 

Quant il fermoit les fõdemẽs de la terre i estoie a uec lui composant toutes les choses 

Et ie me delectoie et ꝑnoie esbatemẽt tous les iours me iouãt deuãt lui en tous temps et me iouoie en la region de la terre, et me de lectoie estre auec les filz des hõmes Maĩ tenãt dõcq̃s enfãs oyez moy. 

Biẽeureux sõt ceulx qͥ gardẽt mes uoies. 

Oyes disci pline et soies sages et ne la deiettes pas ar riere de uous. 

Bieneure est lõme qui me escoute et qͥ ueille a mes portes toꝰ les iours et regarde aux postz de mes huiz. 

Qui me trouuera il trouuera uie et espoirera salut de nrẽ seigñr et celui qͥ pechera en moy ble cera son ame. 

Tous ceulx qͥ me hairont aiment la mort. 

⁋Leuangile ensuiuant escript saint ma thieu au p̃mier chapitre et se list en la nati uite de nostre dame;

 et es matines de la na tiuite de nostre seigneur E liure de la generacion de iesu crist filz de dauid filz dabraham Abraham engendra ysaac. ysaac engendra iacob. 

Iacob engendra iudas et ses freres. 

Iudas engendra phares et zaram de thamar. 

Phares engendra esron. 

Esrom engendra aram. 

Aram engendra aminadab. 

Aminadab engendra naason. 

Naason engendra salmon. 

Salmon engẽdra booz de raab Booz engendra obeth de ruth. 

Obeth engendra iesse. 

Iesse engendra dauid le roy. 

Dauid le roy engen dra salomon de celle qui fut fẽme de urie Salomõ engendra roboam. 

Roboam en gendra abiam. 

Abias engendra asa. 

Asa engendra iosaphat. 

Iosaphat engendra ioram Ioram engendra osiam. 

Osias engẽdra ioathã Ioathã ẽgẽdra achã Achas ẽgẽdra ezechiel. 

Ezechiel engẽdra manas ses. 

Manasses ẽgẽdra amõ. 

Amõ ẽgẽdra osie. 

Osie ẽgẽdra iechonie et ses frẽs en la trãsmigraciõ de babiloine. 

Et ap̃s la trãs migraciõ de babiloine iechonie ẽgẽdra sa latiel Salatiel ẽgendra zorobabel. zoroba bel ẽgẽdra abiuth Abiuth ẽgẽdra eliachim Eliachim engendra azor. 

Azor engendra sadoch. 

Sadoch engendra achim. 

Achim engendra eliud. 

Eliud engendra eleazar. 

Eleazar engendra mathan. 

Mathan en gendra iacob. 

Iacob engendra ioseph, le mary de la uierge marie. 

De laquelle iesus fut ne qui est appelle crist. 

⁋ Du iour de la natiuite nostre dame D E la natiuite de la uierge marie mere de dieu escript iehan dama scene. 

Et dit quelle print naissan ce de la lignie de dauid cõme cy apres est escript. 

Dauid entre tous ses enfans engendra nathan et salomon Nathan engen dra melchi et panthere. 

Panthere engendra perpanthere. 

Perpanthere engendra ioachin du quel fut nee la uierge marie. 

Celuy ioachin eut une femme nommee anne laquelle eut une seur nomme isme rea laquelle ysmerea engendra sainte elizabeth. de laq̃lle fut ne saint iehan. 

Celle anne eut troi maris.cest assauoir ioachim cleophas et salome. 

Du premier ma ry cest assauoir ioachim elle eut la uierge marie de laquelle apres nasquit iesucrist. 

Apres la mort de ioachim anne print cleo phas frere de ioseph duquel aussi elle eut une fille nommee marie Celle marie fut espousee a ung homme nomme alphee du quel alphee elle eut quatre filz. cest assauoir saint iaques le mineur, ioseph qͥ fut appelle bersabe. saint simon et saint iude Du tiers mary cest assauoir salome anne