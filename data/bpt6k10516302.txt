S ensuyt la tres louable et recõmandable uie auecq̃s les miracles de mon seigneur sainct martin translatee de latin en francoys.

Sit trinitati gloria martinus ut confessus est Loire et hõneur pardurable soit la celeste trinite;

ung dieu en troys personnes;

et ce petit cuure aggreable se ingratitude est a fuyr et enfuyr recognoissance, est G bien raison q̃ ie mette uigueur et force a faire quelque seruice a celui qͥ par tant de fois m a aide et secouru en mes necessitez C est au pasteur de rectitude, mirouer des euesq̃s, archeuesq̃s et pairi arches moseigñr saint martin arceuesque de Tours;

remply de bea titude. du q̃l selon la petitesse de mõ engin ueil descripre la haultesse de sa uie;

et les miracles qu il a faiz, tãt en sa uie q̃ apres sa mort;

ainsi qu il est trouue de ceulx qui de lui ont escript. 

Et sachez que riens n y uueil mettre du mien, mais ensuir la lettre des peres et clers anciẽs de ses faiz.

et cõme ainsi soit q̃ saĩct sulpice ait fait ung liure cõtenãt uingt et six chappitres par leurs tiltres tres bien diuisez;

esquelz sont contenuz les faiz et merueilleux miracles de sainct martin ains qu il mourust si dieu plaist et luy me aider ie poursuyuray ma matiere au mieulx que ie pourray O u temps q̃ dioclecien et maximien tenoiẽt l empire de romme lesq̃lx estoient payens et sarrazins tres cruelz et ne se fasoient poĩt aymer des haulx barons de son empire pour leur cruaulte;

dõt plusieurs barons se rebellerent cõtre eulx qui gueres ne les amoient 

Et oultre les autres seigneurs le roy de hongrie qui estoit ieune seigneur qui auoit nom florus lequel auoit receu la dignite du royaulme n auoit gueres par la mort du roy aumer son pere qͥ la t̾re auoit tenue paisiblement et tous leurs deuãciers aussi.

Ce ieune roy florus auoit nom martin et l autre aumer.

Si fut aduise par tous les barõs de sa terre pour auoir lignee qui tiendroit la terre ap̃s luy.

Si firent tãt qu il eut a fẽme brichilde fille au roy de cessonnie;

auecq̃s laquelle il fut long tẽps et d icelle yssirẽt troys beaulx filz dont l aisne eut nom florus cõme son pere. 

Et d iceluy yssit mõ seigñr sainct martin cõme uous orrez cy ap̃s.

Le second eut nom hilgrius et le petit eut nom au mer cõme son grant pere auoit nom.

Les deux seconds enfãs hilgrin et aumer oncles de mõseigñr sainct martin furẽt mariez a deux notables dames de grãt lignage, desq̃lz yssirẽt les sept dormãs cousins de mõseigñr sainct martin;

desquelz sept ie uous declareray les nõs, De hilgrin yssirent quatre;

dont le p̃mier auoit nom climent.

Le second primus le tiers theodore.

et le quart letus. 

Et de aumer yssirent troys autres, dequelz l un auoit nom gaudent;

l autre kyriace, et le tiers innocent.

Ces sept enfans furent saincts et de bonne uie cõme ie uous declaireray plus a plain cy ap̃s en ensuyuãt l ystoire.

Mais de ceste matiere laisseray a parler;

et retourneray au roy florus, qui lors faisoit de son royaume et de la gent a la uoulente.

Car il estoit doulx et courtoys. 

Et pour ce tout son peuple l aymoit et luy obeissoit tant qu il estoit possible;

ne nul de son pays ne luy contredisoit pour la bonte qui estoit en luy.

Cõment le roy florus mena guerre aux maximiens et aux rõmains.

E t quãt il se uit ainsi aime de sa gent il lui print uoulẽte de guer royer les maximiens et les rõmains.

Lors mãda ses gens de toutes pars et qͥlz uiẽsissent armez et appareillez pour les mener la ou il lui plairoit.

Lesquelz obeirent a leur seigneur et uindrent baros̃ che ualiers et escuiers tant qu il suffisoit. 

Et quãt ilz furẽt assẽblez le roy les mena cõtre les maximiẽs et les rõmaĩs et leur fist tres forte guerre. et y mourut grãt quãtite des maximiẽs et rõmains.

Mais en la fin d ẽnuya a toꝰ les barõs ou a la plus grãt partie et lui faillirẽt a son besoing. 

Et quãt les maximiẽs le uirent despourueu de gẽs d armes ilz lui coururẽt sus dõt il fut fort esbahy et l ont assiege en ung sien cha stel le plus fort de sa terre ou l emꝑeur mesmes tenoit le siege tout au tour et y fist durãt ce tẽps plusieurs assaulx et enragoit tout uif qu il ne le pouoit auoir. et fist sermẽt qu il les feroit tous pendre s ilz ne se rendoient.

Mais nõobstant toutes ses menaces se tindrẽt demy an con tre lui et se deffendoient uaillãment mais a la fin le roy florus et ses gens considerãt qu il n auoiẽt pas pouoir de gẽs pour eulx deffendre contre l emꝑeur se rendirent saufz leurs uies et leurs biẽs. 

Et quant ils se furẽt renduz l emꝑeur fist prendre et lier le roy florus de hõgrie et les freres aussi et les enuoya a rõme a dioclecien qui les fist mettre en chartre obscure fort liez et bien gardez qu ilz ne eschappassent de la prison en laq̃lle ilz furẽt lõg tẽps et tant q̃ dioclecien aduisa que le roy florus et ses freres ne lui pouoient gueres nuyre puis qu ilz estoient en sa prison.

Si lui manda q̃ s il uouloit laisser a l empire les places uilles citez et chasteaulx et q̃ d iceulx fist hõmage a l emꝑeur et en auroit la souuerainete et ne seroient pas les filz appellez roys mais preuost et icelle p̃uoste tiendroit de l empire, par ce les deliureroit.

Lors le roy florus et ses freres pour eschapper de la prison l octroyerent en ceste maniere que uous auez ouy.

Dont l emꝑeur en mourut depuis de mauuaise mort et a tres grãt honte.

Car il fut estrangle du diable cõ me il est contenu es liures des empereurs de romme L ong temps ap̃s la deliurance du roy florus de hongrie moururent dioclecien et maximien empereurs de romme;

et ap̃s receut l onneur de l empire constantin deuers lequel le roy florus alla et y mena florus son aisne filz qui furẽt receuz de l emꝑeur et de tous les barons bien dignemẽt. 

Et fut l enfant florus bien loue de toute la court.

Si en uindrent les nouuelles a l empereur qui pour la bõte de l enfant et de son lignage lui donna sa niepce a fẽme et le fist luy mesmes cheualier, lui seignist l espee, lui donna l acollee et le fist pre uost de hongrie cõme il auoit este ordonne a la deliurance du roy flo rus.

Ap̃s qu il eut este cheualier et q̃ les nopces furent faictes a grãt ioye et a grant liesse s en retournerent en hongrie ou le roy florus festoya sa fille et son filz grãdement.

Lesquelz ne furent gueres ensem ble que la dame conceut ung beau filz que le pere fist nomer par son nom.

et eut nom florus.

Lequel enfant estoit tant beau et gracieux qu il plaisoit a tout le mõde et n y auoit nul q̃ fust pareil a lui en nulle maniere du monde Cest enfant fut ne en sabarie en une uille nõ mee panõnie 

Et puis fut nourry en une cite nommee papye qui est en ytalie 

⁋ Cõment sainct martin fut endoctrune par sainct paule l arceuesque de constantinople en la foy catholicque.

Q Uant cest enfant eut dix ans si fut tant bel que merueilles. ne nul ne s appareilloit a lui de bonte 

Et combien que son pe re fust arrien si estoit il chrestien en son cueur et fist tant que son pere et sa mere luy donnerent congie pour uenir en constantinoble.

car il auoit ouy nouuelles du bon sainct paule arceuesque de constã tinoble 

Et lors se partit de son pere et de sa mere et print cõge deulx Lesquelz plourerent fort pour le departement de leur filz et le regret toit fort la mere. 

Et auoit grant paour qu il eust mal.

Cest enfant fist tant par ses iournees qu il uint a constantinoble.

Auquel lieu il trouua paule l arceuesque qui le receut grandem̃t et fut bien ioyeux de la bonne uoulente de l enfant. 

Et l endoctrina et enseigna en la foy catholicque;

et lui monstra tous les articles de nostre foy. lequel estoit fort songneux d apprendre et retenir ce que sainct paule lui mõ stroit;

Si lui mua son nom de florus a martin.

Le bon enfant martin ne le cela pas, aincois le dist par toute panõnie dont il fut ne cõme uous auez ouy. 

Et en celle uille a eu depuis et a encores une abbaye de moines qͥ õt tousiours demene moult sainte uie Or fut cest enfant martin biẽ endoctrine et enseigne par sainct paule leq̃l se humilia moult fort ẽuers lui 

Et sachez pour uray que du iour de la pas sion de nrẽ seigneur ihũ crist iusq̃s au iour de la natiuite du dit martĩ auoit troys cens soixante et quatre ans.

Ap̃s ce que le dit martin fut bien enseigne et endoct̾ne par sainct paule cõme dit est, le roy florus son ayeul ala de uie a trespas cõme uieil hõme qu il estoit.

Si reuint la terre a florus son filz qui en fut p̃uost et non pas roy cõme il auoit este ordonne a la deliurance de son pere le roy florus Ce preuost florus gouuerna bien sa terre et maria ses freres bien grandemẽt des quelx yssirent les sept dormãs comme dessus est dit.

Ces choses faictes florus mena son filz martin a constans filz de l emꝑeur constan tin qui regna ap̃s lui qui le receut grandement et notablemẽt et le fist cheualier ap̃s ce qu il eut seruy cinq ans entiers.

Apres ce se departit martin de l emꝑeur et s en uint en hongrie ou il se gouuerna bien et sainctement et seruoit dieu deuotement et se fust uoulẽtiers mis en hermitage, mais sa ieunesse ne l eust ẽcores sceu souffrir.

Tous les iours alloit offrir au moustier et ouir la messe Ne ia ne fist ꝓmesse a nul qu il ne lui tiensist iustement. 

Et quãt il auoit quelque bien il l emploit en oeuures de charite et de misericorde. donnoit uoulen tiers au poures. ceux qui estoient nudz reuestoit. ceulx qui estoient prisonniers deliuoit.

et ne retenoit riens que tout ne donnast aux po ures ne iamais ne pensoit du lendemain.

Pour le seruir auoit ung ieune escuier a qui maintesfois il torchoit ses solliers et les lui ostoit des piez et appareilloit le menger aucunes fois et n auoit que quinze ans quant il fut fait cheualier Il estoit humble doulx et benign et cha ritable a les cheualiers.

Pacient, large, habandonne et tant que plusieurs disoient qu il desseruoit mieulx auoir le nom de moyne que de cheualier 

⁋ Cõment sainct martin print conge de son pere et de sa mere pour uenir en france.

L ors se departit de son pere et de sa mere et prĩt cõgie d eulx car il lui prĩt uoulẽte d aler en frãce 

Et aĩsi q̃ luy et sõ escuier aloiẽt par le pays Il aduĩt ung iour q̃ martin se print a pẽser en la doct̾ne q̃ le bõ hõme sainct paule lui auoit enseignee et lui souuint de dieu et cõ mẽt sainct paule lui auoit dit qu il auoit souffert mort et passion en l arbre de la croix Lors se descendit de son cheual et par grãt deuocion en ayant remembrance de la saincte croix alla embrasser une grant roche;

et par la u̾tu de dieu mist ses mains dedens la dicte roche tellement que les mains y parurent et y pairent encores, et en ce lieu la y fut fõdee une eglise nommee la mesure sainct martin 

Et y est aduenu de grans miracles, car ceulx qͥ estoient malades et boutoient les mains au lieu ou le benoist martin mist les siennes estoient gairiz. 

Et pour les miracles qui y aduiennẽt ceulx du pays ont grant reue rence a mon seigneur sainct martin.

De la se partit martin et alla tant par ses iournees qu il arriua a la cite d amiens en picardie 

⁋ Cõment sainct martin auant son baptesme departit son manteau au poure a la porte d amiens. uant il fut pres de la porte pour entrer en la cite d amiẽs si en contar une poure creature toute nue qͥ demãdoit l ausmosne Q a ceulx qui passoiẽt par la rue Mais chñn passoit sans riens lui dõner.

Sainct martin uit le poure qͥ auoit mieulx la stature d un mort que d un uif.

Lors eut pitie de lui et pensa que s il lui donnoit quelque chose qu il feroit bien.

mais il n auoit gueres que lui donner fors seu lemẽt son manteau de cheualerie qu il portoit. 

Et pour ce lui couppa de son espee la moytie de son mãteau Dont plusieurs se sõt mocquez quãt ilz ne lui uirent que demy manteau Ẽt les aucũs en plouroiẽt de pitie de ce qͥlz ne faisoiẽt pas le cas pareil des belles robes dont tãt auoient en leurs maisons 

Et cecy est conferme a la saincte escripture qui dit que qui donne a la creature tant soit uille et meschante au nom de dieu on le fait proprement a dieu.

Martin passa oultre lui et son escuier, et ne fist nul semblant des mocqueries du peuple, et le loga en la cite. 

⁋ Cõment la nuyt ensuiuãt sainct martin estant en son lit lui apparut iesu crist uestu du manteau.

L a nuyt ẽsuyuãt q̃ martĩ auoit dõne la moytie de sõ manteau au poure;

aĩsi qͥl estoit ẽdormy, nrẽ seigñr qͥ riẽs n oublie des bñs qu õ fait en ce mõde pour l amour de luy des saĩcts cieulx s apparut a lui uestu de la moytie du mãteau qͥl auoit dõne au poure et lui dist aĩsi Martinꝰ adhuc cathecuminꝰ hac me ueste ꝯtexit C est a dire Martin tu m as reuestu de ce uestem̃t.

Martĩ en ceste uisiõ s esueilla et ap̃s qͥl fust esueille se mist a genoulx en rendãt graces a dieu.

Ne õc ques ne s en orgueillit ne ne s en uenta a nulle ꝑsonne du mõde mais le tint secret en son cueur et se pensa a luy mesmes qu il n estoit point baptize si dist qͥl yroit ou pays ou il auoit este nourry et ẽdoct̾ne et se feroit baptiser ꝑ saĩct paule et iamais ne fineroit d aller tãt qͥl y fust. et q̃ qͥ n est baptise n ẽtrera poĩt ou royaume de ꝑadis Si le partit d amiẽs et prĩt sõ chemĩ uers sõ pays et ala tãt ꝑ les iournees qͥl arriua ou pays ou il auoit este nourry et ẽdoct̾ne et uĩt deuers saĩct paule le bõ arceuesq̃ de ꝯstãtinoble qͥ le receut a grãt ioye et fut moult ioyeulx de sa uenue Si lui reqͥst martin q̃ sõ plaisir fust lui dõner baptesme 

⁋ Cõmẽt saĩct paule arceuesque de cõstãtinoble baptise mon seigneur sainct martin.

S ainct paule lui accorda et le baptisa et a celle heure n auoit martin q̃ dix huit ãs 

Et ap̃s qͥl fut baptise il s ẽ ꝑtit et lui pesa moult de sõ pere et de sa mere qͥ n estoient xp̃iens ne baptisez.

Mais pour le pñt ny pouoit mettre remede. 

Et en ce tẽps les sarrazĩs guerroyoiẽt fort iulien l apostat Leq̃l iulien auoit moult a faire de cheualiers Si leur fist mander ꝑ l empire que tous uiensissent a ses souldees.

Les nouuelles en uĩdrẽt a martin si en fut moult dollant.

car il auoit biẽ sa pẽsee ailleurs.

Neãtmoins le mist a la uoye et uĩt deuers l ẽꝑeur et luy requist qu il luy uoulist dõner congie d aller esbatre.

car il estoit encores trop ieune pour batailler.

Mais õcques ne lui uoulut dõner congier et lui dist q̃ tout son fait estoit faintile et couardise et q̃ la paour qͥl auoit lui faisoit ce faire Lors lui pria de rechief qͥl lui dõnast cõgie car il s estoit dõne corps et ame a seruir dieu  et qͥl estoit fol de s ẽ debatre ne ia ne cõbatroit pour lui et qͥl estoit suldoyer soubz ihũ crist.

A donc